# -*- mode: mandoku-view; -*-
#+TITLE: 松陵集
#+DATE: 2015-08-25 00:31:04.941134
#+PROPERTY: ID KR4h0014
#+PROPERTY: BASEEDITION WYG    
#+PROPERTY: JUAN 卷五
<pb:KR4h0014_WYG_005-1a>¶
欽定四庫全書¶
　松陵集巻五¶
　今體五言詩六十八首¶
　　武丘寺殿前有古杉一本形狀醜怪圖之不盡況¶
　　　百卉競媚若妒若媢唯此杉死抱竒節髐然闖¶
　　　然不知雨露之可生也風霜之可瘁也乃造化¶
　　　者方外之材乎遂賦三百言以見志¶
　　　　　　　　　　　　　　　　皮日休¶
<pb:KR4h0014_WYG_005-1b>¶
種日應逢晉枯来必自隋鰐狂將立處螭鬬未開時卓¶
犖擲槍榦义牙束㦸枝初驚蟉篆活復訝獝狂癡勁質¶
如堯瘦貞容學舜黴勢能擒土伯醜可駭山祗虎爪挐¶
岩穏虬身脱浪敧槎頭秃似刷枿觜利於錐突兀方相¶
脛鱗皴夏氏胝根應蔵鬼血柯欲漏龍漦抝似神荼怒¶
呀如猰㺄飢朽癰難可吮枯尰不堪治一炷𤣥雲拔三¶
尋黒矟奇狼頭㪍窣竪蠆尾掘攣垂目燥那逢爟心開¶
豈中鈹任苔為疥癬従蠧作瘡痍品格齊遼鶴年齡等¶
<pb:KR4h0014_WYG_005-2a>¶
寳龜将懐縮地力欲負拔山姿未倒防風骨初僵負貳¶
屍漆書明古本鐵室抗全師碨礧還無極伶俜又莫持¶
堅應敵駿骨文定寫甝皮蟠屈愁凌刹騰驤恐攫池搶¶
烟寒嶱&KR1625;披蔦靜䙰褷威仰誠難識勾芒恐不知好燒¶
胡律看堪共達多期寡色諸芳笑無聲衆籟疑終添八柱¶
位未要一繩維盡日来唯我當春翫更誰他年如入用¶
直構太平基¶
　　奉和古杉三十韻　　　　　　　　陸龜䝉¶
<pb:KR4h0014_WYG_005-2b>¶
衆木盡相遺孤杉獨任竒挿天形硉兀當殿勢㩻危恐¶
是夸娥怒教臨嶻嶭衰節穿開耳目根癭坐熊羆世只¶
論榮落人誰問等衰(初危/反)有巔従日上無葉與秋期虎¶
搏應難動鵰蹲不敢遲戰鋒新缺齾燒岸黑□黧鬬死¶
龍骸雜爭奔鹿角差胈銷洪水腦稜聳梵天眉磔索珊¶
瑚湧森嚴獬豸窺向空分犖指衝浪出鯨鬐楊僕船橦¶
在蚩尤陣纛隳下連金粟固髙用鐵蔆披挺若苻堅棰¶
浮於祖納椎崢嶸驚露鶴䟐趚閡雲螭傍宇將支壓撐¶
<pb:KR4h0014_WYG_005-3a>¶
霄欲抵隵背交蟲臂挶相向鶻拳追格(音/閣)筆荖(初加/反)猶¶
立階干卓未麾鬼神應暗畫風雨恐潛移已覺寒松伏¶
偏宜后土疲好邀清嘯傲堪映古茅茨材大應容蝎年¶
深必孕䕫後雕依佛氏初植必僧彌(寺即東晉王家别/墅僧彌王珉小字)¶
擁腫煩荘辯槎牙費庾詞詠多靈府困搜苦化權卑類¶
既區中寡朋當物外推蟠桃標日域珠草侍仙墀真宰¶
誠求夢春工幸可醫若能嘘嶰竹猶足動華滋¶
　　四明山詩(并序/)¶
<pb:KR4h0014_WYG_005-3b>¶
謝遺塵者有道之士也嘗隠於四明之南雷一旦訪予¶
来語不及世務且曰吾得於玉泉生知子性誕逸樂神¶
仙中書探海岳遺事以期方外之交雖銅牆鬼炊虎獄¶
劒餌無不窺也(已上八言謝語不知所/謂者何一云出隠中書)今為子語吾山¶
之竒者有峯最髙四穴在峯上每天地澄霽望之如牖¶
户相傳謂之石窗即四明之目也山中有雲不絶者二¶
十里民皆家雲之南北每相従謂之過雲有鹿亭有樊¶
榭有潺湲洞木實有青櫺子味極甘而堅不可卒破有¶
<pb:KR4h0014_WYG_005-4a>¶
猿山家謂之鞠侯其他在圖籍不足道也凡此佳處各¶
為我賦詩予因作九題題四十字謝省之曰玉泉生真¶
不誣矣好事者為予傳之因呈襲美¶
　　石窗¶
石窗何處見萬仞倚晴虚積靄迷青璅殘霞動綺疏山¶
應列圓嶠宫便接方諸秖有三奔客時来教隠書¶
　　過雲¶
相訪一程雲雲深路僅分嘯臺隨日辨樵斧帶風聞曉¶
<pb:KR4h0014_WYG_005-4b>¶
著衣全濕寒衝酒不醺㡬迴歸思靜髣髴見蘇君¶
　　雲南¶
雲南更有溪丹礫盡無泥藥有巴賨賣枝多越鳥啼夜¶
清先月午秋近少嵐迷若得山顔住芝&KR1237;手自攜¶
　　雲北¶
雲北是陽川人家洞壑連壇當星斗下樓拶翠㣲邉一¶
半遙峯雨三條古井烟金庭如有路應到左神天¶
　　鹿亭¶
<pb:KR4h0014_WYG_005-5a>¶
鹿亭巖下置時領白麛過草細眠應久泉香飲自多認¶
聲来月塢尋跡到烟蘿早晩吞金液騎将上絳河¶
　　樊榭¶
樊榭何年築人應白日飛至今山客説時駕玉麟歸乳¶
蔕懸松嫩芝臺出石㣲憑欄虚目㫁不見羽華衣¶
　　潺湲洞¶
石淺洞門深潺潺萬古音似吹雙羽管如奏落霞琴倒¶
穴漂龍沫穿松濺鶴襟何人乗月弄應作上清吟¶
<pb:KR4h0014_WYG_005-5b>¶
　　青櫺子¶
山實號青櫺環岡次第生外形堅緑殻中味敵璚英墮¶
石樵兒拾敲林宿鳥驚亦應仙吏守時取薦層城¶
　　鞠侯¶
何事鞠侯名先封在四明但為連臂飲不作㫁腸聲野¶
蔓垂纓細寒泉佩玉清滿林遊宦子誰為作君卿¶
　　奉和四明山九題　　　　　　　皮日休¶
　　石窗¶
<pb:KR4h0014_WYG_005-6a>¶
窗開自真宰四達見蒼崖苔染渾成綺雲漫便當紗櫺¶
中空吐月扉際不扃霞未㑹通何處應連玉女家¶
　　過雲¶
粉洞二十里當中幽客行片時迷鹿跡寸步隔人聲以¶
杖探虚翠将襟惹薄明經時未過得恐是入層城¶
　　雲南¶
雲南背一川無鴈到峯前墟里生紅藥人家發白泉兒¶
童皆似古婚嫁盡如仙共作真官户無由税石田¶
<pb:KR4h0014_WYG_005-6b>¶
　　雲北¶
雲北晝㝠㝠空疑背夀星犬能諳藥氣人解寫芝形野¶
歇遇松蓋醉書逢石屏焚香住此地應得入金庭¶
　　鹿亭¶
鹿羣多此住因構白雲楣待侶傍花久引麛穿竹遲經¶
時掊玉澗盡日嗅金芝為在石窗下成仙自不知¶
　　樊榭¶
主人成列仙故榭獨依然石洞鬨人笑松聲驚鹿眠井¶
<pb:KR4h0014_WYG_005-7a>¶
香為大藥鶴語是靈篇欲買重棲隠雲峯不售錢¶
　　潺湲洞¶
隂宫何處源到此洞潺湲敲碎一輪月鎔銷半段天響¶
髙吹谷動勢急歕雲旋料得深秋夜臨流盡古仙¶
　　青櫺子¶
山風熟異果應是供真仙味似雲腴美形如玉腦圓銜¶
来多野鶴落處半靈泉必共𤣥都柰花開不記年¶
　　鞠侯¶
<pb:KR4h0014_WYG_005-7b>¶
堪羨鞠侯國碧巖千萬重烟蘿為印綬雲壑是隄封泉¶
遣狙公䕶果教&KR0968;子供爾徒如不死應得躡𤣥蹤¶
　　五貺詩(并序/)　　　　　　　　　皮日休¶
毗陵處士魏君不琢氣真而志放居毗陵凡二紀閉門¶
窮學是乎里民不得以師之非乎里民不得以訾之用¶
之不難進利之被人也捨之不難退辱非及己也噫古¶
君子處乎進退而全者繇此道乎抑夷之隘恵之不恭¶
不能造于是也江南秋風時鱸肥而難釣菰脆而易挽¶
<pb:KR4h0014_WYG_005-8a>¶
不過乗短䑧(方言曰船短而深/者謂之䑧音步)載一甔酒加以隠具繇¶
五瀉涇入震澤穿松陵抵杭越耳日休嘗聞道於不琢¶
敢不求雅物成雅思乎於是買釣船一脩二丈濶三尺¶
施篷以庇烟雨謂之五瀉舟天台杖一色黯而力遒謂¶
之華頂杖有龜頭山疊石硯一髙不二寸其仞數百謂¶
之太湖硯有桐廬養和一怪形拳跼坐若變去謂之烏¶
龍養和有南海鱟魚殻樽一澀鋒齾角内𤣥外黄謂之¶
訶陵樽皆寄于不琢行以資雲水之興止以益琴籍之¶
<pb:KR4h0014_WYG_005-8b>¶
玩真古人之雅貺也因思乗韋之義不過於詞遂為五¶
篇目之曰五貺兼請魯望同作¶
　　五瀉舟¶
何事有青錢因人買釣船濶容兼餌坐深許共蓑眠短¶
好隨朱鷺輕堪倚白蓮自知無用處却寄五湖仙¶
　　華頂杖¶
金庭仙樹枝道客自攜持探洞求丹粟挑雲覔白芝量¶
泉将濯足闌鶴把支頥以此将為贈唯君盡得知¶
<pb:KR4h0014_WYG_005-9a>¶
　　太湖硯¶
求於花石間怪状乃天然中瑩五寸劍外荖千疊蓮月¶
融還似洗雲溼便堪研寄與先生後應添内外篇¶
　　烏龍養和¶
夀木拳數尺天生形状幽把疑傷虺節用恐破蛇瘤置¶
合月觀内買須雲肆頭料君攜去處烟雨太湖舟¶
　　訶陵樽¶
一片鱟魚殻其中生翠波買須饒紫貝用合對紅螺盡¶
<pb:KR4h0014_WYG_005-9b>¶
瀉判狂藥禁敲任浩歌明朝與君後爭那玉山何¶
　　奉和五貺詩　　　　　　　　　陸龜蒙¶
　　五瀉舟¶
樣自桐川得詞因隠地成好漁翁亦喜新白鳥還驚沙¶
際擁江沫渡頭横雨聲尚應嫌越相遺禍不遺名¶
　　華頂杖¶
萬古隂崖雪靈根不為枯瘦於霜鶴脛竒似黒龍鬚拄¶
訪譚𤣥客持看潑墨圖湖雲如有路兼可到仙都¶
<pb:KR4h0014_WYG_005-10a>¶
　　太湖硯¶
誰截小秋灘閒窺四緒寛繞為千嶂逺深置一潭寒坐¶
久雲應出詩成墨未乾不知新博物何處擬重刋¶
　　烏龍養和¶
養和名字好偏寄道情深所以親逋客兼能助五禽倚¶
肩滄海望鉤膝白雲吟不是逍遙侣誰知世外心¶
　　訶陵樽¶
魚骼匠成樽猶殘海浪痕外堪欺玳瑁中可酌崑崙(酒/名)¶
<pb:KR4h0014_WYG_005-10b>¶
水繞苔磯曲山當草閣門此中醒復醉何必問乾坤¶
　　早春病中書事寄魯望　　　　　皮日休¶
眼暈見雲母耳虚聞海濤惜春狂似蝶養病躁於猱桉¶
靜方書古堂空藥氣髙可憐真宰意偏解困吾曹¶
　　奉詶　　　　　　　　　　　　陸龜蒙¶
祇貪詩調苦不計病容生我亦休文瘦君能叔寳清藥¶
須勤一服春莫累多情欲入毘耶問無人敵淨名¶
　　又寄次前韻　　　　　　　　　皮日休¶
<pb:KR4h0014_WYG_005-11a>¶
病根冬養得春到一時生眼暗憐晨慘心寒怯夜清妻¶
仍嫌酒癖醫又禁詩情應被髙人笑憂身不似名¶
　　又詶次韻　　　　　　　　　　陸龜蒙¶
従来多逺思尤向靜中生所以令心苦還應是骨清酒¶
香偏入夢花落又關情積此風流事爭無後世名¶
　　新秋言懐寄魯望三十韻　　　　皮日休¶
新秋入破宅疎澹若平郊户牖深如窟詩書亂似巢移¶
牀驚蟋蟀拂匣動蠨蛸靜把泉華掬閒拈乳管敲檜身¶
<pb:KR4h0014_WYG_005-11b>¶
渾箇矮石面得能䫜小桂如拳葉新松似手梢鶴鳴轉¶
清角鶻下撲金&KR1076;合藥還慵服為文亦嬾抄煩心入夜¶
醒疾首帶涼抓杉葉尖於鏃藤絲靭似鞘僨田含紫芋¶
低蔓隠青匏老栢渾如疥隂苔忽似膠王餘落敗壍胡¶
孟入空庖度日忘冠帶經時憶酒肴有心同木偶無舌¶
並金鐃興欲添𤣥測狂将換易爻達人惟落落俗士自¶
譊譊底力将排難何顔用解嘲欲銷毁後骨空轉坐来¶
胞猶豫應難抱狐疑不易包等閒逢毒蠚容易遇咆哮¶
<pb:KR4h0014_WYG_005-12a>¶
時事方千蝎公途正二崤名㣲甘世棄性拙任時抛白¶
日須投分青雲合定交仕應同五柳歸莫捨三茅澗鹿¶
従来去烟蘿任溷殽狙公鬧後戲雲母病來&KR2879;從此居¶
方丈終非競斗筲道窮應鬼遣性拙必天教無限疎慵¶
事憑君解一瓟¶
　　奉和新秋言懐三十韻次韻　　　陸龜蒙¶
身閒惟愛靜籬外是荒郊地僻憐同巷庭喧厭累巢岸¶
聲搖舴艋窗影辨蠨蛸徑秖溪禽下關唯野客敲竹岡¶
<pb:KR4h0014_WYG_005-12b>¶
従古凸池縁本来䫜早藕擎霜節涼花束紫梢漁情隨¶
錘網獵興起鳴&KR1076;好夢經年説名方著處抄才疎惟自¶
補技癢欲誰抓窗靜常懸䕹鞭閒不正鞘山衣輕斧藻¶
天籟逸絃匏蕙展風前帶桃烘雨後膠蘚乾粘晩砌烟¶
濕動晨庖沈約便圖籍揚雄重酒肴目曽窺絶洞耳不¶
犯征鐃厯外窮飛朔蓍中記伏爻石林空寂歴雲肆肯¶
嘵譊松桂何妨蠧龜龍亦任嘲未能丹作髓誰相紫為¶
胞莫把榮枯異但(平/聲)和大小包由弓猿不捷梁圈虎忘¶
<pb:KR4h0014_WYG_005-13a>¶
虓舊友懐三益關山阻二崤道隨書簏古時共釣輪抛¶
好作忘機士須為莫逆交看君馳諫草憐我卧衡茅出¶
處雖㝠黙薫蕕肯溷殽岸沙従鶴印崖蜜勸人&KR0034;白菌¶
盈枯枿黄精滿緑筲仙因隠居信禪是淨名教勿謂江¶
湖永終浮一大瓟¶
　　秋日遣懐十六韻寄道侣　　　　陸龜蒙¶
盡日臨風坐雄詞妙略兼共知時世薄寧恨嵗華淹且¶
把靈方試休慿吉夢占夜然燒汞火朝鍊洗金鹽有路¶
<pb:KR4h0014_WYG_005-13b>¶
求真隠無媒舉孝亷自然成嘯傲不是學沈潛水恨同¶
心隔霜愁兩鬢霑鶴屏憐掩扇烏帽愛垂簷雅調宜觀¶
樂清才稱典籖冠㩻𤣥髮少書健紫毫尖故疾因秋召¶
塵容畏日黔壮圖須行行儒服謾襜襜片石聊當枕横¶
煙欲代簾蠧根延穴蟻疎葉漏庭蟾藥鼎髙低鑄雲菴¶
早晩苫胡麻如重寄従誚我無厭¶
　　奉和次韻　　　　　　　　　　皮日休¶
髙蹈為時背幽懐是事兼神仙君可致江海我能淹共¶
<pb:KR4h0014_WYG_005-14a>¶
守庚辰夜同看乙巳占藥囊除紫蠧丹竈拂紅鹽與物¶
深無競於生亦太亷鴻災因足警魚禍為稀潛筆硯秋¶
光洗衣巾夏蘚霑酒甔香竹院魚籠挂茅簷琴忘因抛¶
譜詩存為致籖茶旗經雨展石笋帶雲尖鶴共心情慢¶
烏同面色黔向陽裁白帢終嵗憶貂襜取嶺為山障将¶
泉作水簾溪晴多晩鷺池廢足秋蟾破衲雖云補閒齋¶
未辦苫共君還有役竟夕得厭厭¶
　　江南書情二十韻寄秘閣韋校書貽之商洛宋先¶
<pb:KR4h0014_WYG_005-14b>¶
　　　輩垂文二同年　　　　　　　皮日休¶
四載加前字今来未改銜君批鳯尾詔我住虎頭巖季¶
氏唯謀逐臧倉只擬讒時訛輕五羖俗淺重三緘瘦去¶
形如鶴憂来態似獑才非師趙壹直欲效陳咸孤竹寧¶
收笛黄琮未要瑊作羊寧免狠為兔即須毚掣釣隨心¶
動抽書任意杴茶教弩父摘酒遣僰僮監黙坐看山困清¶
齋飲水嚴蘚生天竺屐烟壊洞庭帆病久新烏帽閒多¶
著白衫藥苞陳雨匼詩草蠧雲函遣客呼林狖辭人寄¶
<pb:KR4h0014_WYG_005-15a>¶
海&KR1173;室唯搜古器錢只買秋杉寡合無深契相期有至¶
諴他年如訪問烟蔦暗髟髟¶
　　奉和次韻　　　　　　　　　　陸龜䝉¶
我志如魚樂君詞稱鳯銜暫来従露冕何事買雲巖水¶
石應容病松篁未聴讒罐香松蠧膩山信藥苖緘愛鷺¶
敧危立思猨矍鑠獑謝才偏許眺阮放最憐咸大樂寧¶
忘缶奇工肯顧瑊客愁迷舊隠鷹健想秋毚硯缺猶慵¶
琢文繁却要芟雨餘幽沼淨霞散逺峰巉洗筆烟成段¶
<pb:KR4h0014_WYG_005-15b>¶
培花土作杴訪僧還覔伴醫鶴自須監荒廟猶懐季清¶
灘㡬夢嚴背風開蠧簡衝浪試新帆悶憶年支酒閒裁¶
古樣衫釣家隨野舫仙藴逐雕函度嵗賖羸馬先春買¶
小&KR1173;共疏泉入竹同坐月過杉染翰窮髙致懐賢發至¶
諴不堪潘子鬢愁促易髟髟¶
　　憶洞庭觀步十韻　　　　　　　皮日休¶
前時登觀步暑雨正錚摐上戍看綿蕝登村度石矼&KR1735;¶
花時有蔟溪鳥不成雙逺樹㸃黒矟遙峰露碧幢巖根¶
<pb:KR4h0014_WYG_005-16a>¶
瘦似殻杉腹破如腔䘨&KR2344;(絞了/二音)漁人服筕篖野店窗多¶
攜白木鍤愛買紫泉缸仙犬聲音古遺民意緒厖何文¶
堪緯地底䇿可經邦自此将妻子歸山不姓龐¶
　　奉和次韻　　　　　　　　　　陸龜蒙¶
聞君遊靜境雅具更摐摐竹傘遮雲徑藤鞋踏蘚矼杖¶
斑花不一樽大癭成雙水鳥行沙嶼山僧禮石幢已甘¶
三秀味誰念百牢腔逺棹投何處殘陽到㡬窗仙謠珠¶
樹曲村餉白醅缸地里方吳㑹人風似冉厖探幽非遯¶
<pb:KR4h0014_WYG_005-16b>¶
世尋勝肯迷邦為讀江南傳何賢過二龐¶
　　秋晩留題魯望郊居二首　　　　皮日休¶
竹樹冷濩落入門神已清寒蛩傍枕響秋菜上牆生黄¶
犬病仍吠白驢飢不鳴唯将一杯酒盡日慰劉禎¶
冷卧空齋内餘酲夕未消秋花如有恨寒蝶似無憀簷¶
上落鬬雀籬根生晩潮若論羇旅事猶自勝臯橋¶
　　奉詶秋晩見題二首　　　　　　陸龜蒙¶
為愛晩窗明門前亦嬾行圖書看得熟隣里見還生鳥¶
<pb:KR4h0014_WYG_005-17a>¶
啄琴材響僧傳藥味精緣君多古思攜手上空城¶
何事樂漁樵巾車或倚橈和詩盈古篋賖酒半寒瓢失¶
雨園蔬赤無風蚛葉彫清言一相遺吾道未全消¶
　　初冬章上人院　　　　　　　　皮日休¶
客到無妨睡僧吟不廢禪尚關經病鶴猶濾欲枯泉靜¶
桉貝多紙閒爐波律烟清譚兩三句相向自翛然¶
　　奉和次韻　　　　　　　　　　陸龜蒙¶
每伴来方丈還如到四禪菊承荒砌露茶待逺山泉畫¶
<pb:KR4h0014_WYG_005-17b>¶
古全無跡林寒却有烟相看吟未竟金磬已泠然¶
　　臨頓(里/名)為吳中偏勝之地陸魯望居之不出郛郭¶
　　　曠若郊墅余每相訪欵然惜去因成五言十首¶
　　　奉題屋壁　　　　　　　　　皮日休¶
一方瀟灑地之子獨深居繞屋親栽竹堆牀手寫書髙¶
風翔砌鳥暴雨失池魚暗識歸山計村邉買鹿車¶
籬疎従緑槿簷亂任黄茅壓酒移溪石煎茶拾野巢靜¶
窗懸雨笠閒壁挂烟匏支遁今無骨誰為世外交¶
<pb:KR4h0014_WYG_005-18a>¶
繭稀初上蔟醅盡未乾牀盡日留蠶母移時祭麴王趁¶
泉澆竹急候雨種蓮忙更葺園中景應為顧辟疆¶
靜僻無人到幽深每自知鶴来添口數琴到益家資壊¶
壍生魚沫頽簷落燕兒空将緑蕉葉来往寄閒詩¶
夏過無擔石日髙開板扉僧雖與筒簟人不典蕉衣鶴¶
靜共眠覺鷺馴同釣歸生公石上月何夕約譚㣲¶
經嵗岸烏紗讀書三十車水痕侵病竹蛛網上衰花詩¶
任傳漁客衣従逓酒家知君秋晩事白幘刈胡麻¶
<pb:KR4h0014_WYG_005-18b>¶
寂歴秋懐動蕭條夏思殘久貧空酒庫多病束漁竿𤣥¶
想凝鶴扇清齋拂鹿冠夢魂無俗事夜夜到金壇¶
閉門無一事安穏卧涼天砌下翹飢鶴庭隂落病蟬倚¶
杉閒把易燒术靜論𤣥賴有包山客時時寄紫泉¶
病起扶靈夀翛然強到門與杉除敗葉為石整危根薜¶
蔓狂遮壁蓮莖卧枕盆明朝有忙事召客斲桐孫¶
緩頰稱無利低睂號不能世情都太薄俗意就中憎雲¶
態不知驟鶴情非㑹徵畫臣誰奉詔来此寫姜肱¶
<pb:KR4h0014_WYG_005-19a>¶
　　襲美見題郊居十首因次韻詶之以伸榮謝¶
　　　　　　　　　　　　　　　　陸龜蒙¶
近来唯樂靜移傍故城居閒打修琴料時封謝藥書夜¶
停江上鳥晴曬篋中魚出亦圖何事無勞置棧車¶
倩人醫病樹看僕補衡茅散髮還同阮無心敢慕巢簡¶
便書露竹樽待破霜匏日好林間坐烟蘿僅欲交¶
倭僧留海紙山匠製雲牀嬾外應無敵貧中直是王池¶
平鷗思喜花盡蜨情忙欲問新秋計蔆絲一畝疆¶
<pb:KR4h0014_WYG_005-19b>¶
故山空自擲當路竟誰知秖有經時䇿全無養拙資病¶
深憐炙客炊晩信樵兒謾欲陳風俗周官未採詩¶
福地能容壍𤣥關詎有扉靜思瓊版字閒洗鐵笻衣鳥¶
破涼烟下人衝暮雨歸故園秋草夢猶記緑㣲㣲¶
水影沈魚器鄰聲動緯車燕輕捎墜葉蜂嬾卧燋花説¶
史評諸例論兵到百家明時如不用歸去種桑麻¶
禹穴奇編缺雷平異境殘靜吟封籙檢歸興削帆竿白¶
石堪為飯青蘿好作冠㡬時當斗柄同上步罡壇¶
<pb:KR4h0014_WYG_005-20a>¶
強起披衣坐徐行處暑天上階来鬬雀移樹去驚蟬莫¶
問鹽車駿誰看醤瓿𤣥黄金如可化相近買雲泉¶
野入青蕪巷陂侵白竹門風髙開栗刺沙淺露芹根迸¶
鼠緣藤桁飢烏立石盆東吳雖不改誰是武王孫¶
疎慵真有素時勢盡無能風月雖為敵林泉幸未憎酒¶
材經夏闕詩債待秋徵秖有君同癖閒来對曲肱¶
　¶
　¶
<pb:KR4h0014_WYG_005-20b>¶
　¶
　¶
　¶
　¶
　¶
　¶
　¶
　松陵集巻五¶
