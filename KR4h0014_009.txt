# -*- mode: mandoku-view; -*-
#+TITLE: 松陵集
#+DATE: 2015-08-25 00:31:05.025740
#+PROPERTY: ID KR4h0014
#+PROPERTY: BASEEDITION WYG    
#+PROPERTY: JUAN 卷九
<pb:KR4h0014_WYG_009-1a>¶
欽定四庫全書¶
　松陵集巻九¶
　今體五七言詩八十六首¶
　　過張祜處士丹陽故居(并序/)　　　顔　萱¶
萱與故張處士祜世家通舊尚憶孩稚之歳與伯氏嘗¶
承處士撫抱之仁目管輅為神童期孔融於偉器光隂¶
徂謝二紀于兹適經其故居已易他主訪遺孤之所止¶
則距故居之右二十餘步荆榛之下蓽門啟焉處士有¶
<pb:KR4h0014_WYG_009-1b>¶
四男一女男曰椿兒桂兒椅兒杞兒問之三已物故唯¶
杞為遺孕與其女尚存欲揖杞與言則又求食於汝墳¶
矣但有霜鬢而黄冠者杖䇿迎門乃昔時愛姬崔氏也¶
與之話舊歴然可聽嗟乎葛帔練裙兼非所有琴書圖¶
籍盡屬他人又云横塘之西有故田數百畝力既貧窶¶
十年不耕唯嵗賦萬錢求免無所嗚呼昔為穆生置醴¶
鄭公立鄉者復何人哉因吟五十六字以聞好事者¶
憶昔為兒逐我兄曾抛竹馬拜先生書齋已换當時主¶
<pb:KR4h0014_WYG_009-2a>¶
詩壁空題故友名豈是爭權留怨敵可憐當路盡公卿¶
柴扉草屋無人問猶向荒田責地征¶
　　和張處士詩(并序/)　　　　　　　陸龜蒙¶
張祜字承吉元和中作宫體小詩辭曲艷發當時輕薄¶
之流能其才合譟得譽及老大稍窺建安風格誦樂府¶
録知作者本意短章大篇往往間出諫諷怨譎時與六¶
義相左右善題目佳境言不可刋置别處此為才子之¶
最也繇是賢俊之士及髙位重名者多與之㳺謂有鵠¶
<pb:KR4h0014_WYG_009-2b>¶
鷺之野孔翠之鮮竹柏之貞琴磬之韻或薦之於天子¶
書奏不下亦受辟諸侯府性狷介不容物輒自劾去以¶
曲阿地古澹有南朝之遺風遂築室種樹而家焉性嗜¶
水石常悉力致之從知南海間罷職載羅浮石笋還不¶
蓄善田利産為身後計死未二十年而故姬遺孕凍餒¶
不暇前所謂鵠鷺孔翠竹柏琴磬之家雖朱輪尚椉遺¶
編尚吟未嘗一省其孤而恤其窮也噫人假之為翫好¶
不根於道義耶懼其怨刺於神明耶天果不愛才没而¶
<pb:KR4h0014_WYG_009-3a>¶
猶譴耶吾一不知之友人顔𢎞至行江南道中訪其廬¶
作詩弔而序之屬予應和予汩没者不足哀承吉之道¶
邀襲美同作庻乎承吉之孤倚其傳而有憐者¶
勝華通子共悲辛荒徑今為舊宅鄰一代交逰非不貴¶
五湖風月合教貧魂應絶地為才鬼名與遺編在史臣¶
聞道平生偏愛石至今猶泣洞庭人¶
　　魯望憫承吉之孤為詩序邀予屬和欲用予道振¶
　　　其孤而利之噫承吉之困身後乎魯望視予困¶
<pb:KR4h0014_WYG_009-3b>¶
　　　與承吉生前孰若哉未有已困而能振人者然¶
　　　抑為之辭用塞良友之意　　　皮日休¶
先生清骨𦵏烟霞業破孤存孰為嗟幾箧詩編分貴位¶
一林石笋散豪家兒過舊宅啼楓影姬繞荒田泣稗花¶
唯我共君堪便戒莫將文譽作生涯¶
　　旅泊吴門呈一二同志　　　　　張　賁¶
一舸吴江晩堪憂病廣文鱸魚誰與伴鷗鳥自成羣反¶
照縦横水斜空㫁續雲異鄉無限思盡付酒醺醺¶
<pb:KR4h0014_WYG_009-4a>¶
　　奉酬次韻　　　　　　　　　　陸龜蒙¶
髙秋能叩觸天籟忽成文苦調雖潜倚靈音自絶羣茅¶
峰曾醮斗笠澤久眠雲許伴山中躅三年任一醺¶
　　賁中間有吴門旅泊之什多垂見和更作一章以¶
　　　伸詶謝　　　　　　　　　　張　賁¶
偶發陶匏響皆蒙組繡文清秋將落帽子夏正離羣有¶
恨書燕雁無聊賦郢雲徧㸔心自醉不是酒能醺¶
　　更次韻奉詶　　　　　　　　　陸龜蒙¶
<pb:KR4h0014_WYG_009-4b>¶
獨倚秋光岸風漪學簟文𤣥堪教鳯集書好换鵞羣葉¶
堕平臺月香消古徑雲強歌非白紵聊以送餘醺¶
　　魯望示廣文先生吴門二章情格髙散可醒俗態¶
　　　因追想山中風度次韻屬和存于詩編魯望之¶
　　　命也　　　　　　　　　　　皮日休¶
我見先生道休思鄭廣文鶴翻希作伴鷗却覔為羣逸¶
好冠清月髙宜著白雲朝廷未無事争任醉醺醺¶
能諳肉芝様解講隠書文終古神仙窟窮年麋鹿羣行¶
<pb:KR4h0014_WYG_009-5a>¶
厨煑白石卧具拂青雲應在雷平上支頤復半醺¶
　　寄潤卿博士　　　　　　　　　皮日休¶
髙眠可為要𤣥纁鵲尾金爐一世焚(陶貞白有金/鵲尾香爐)塵外¶
鄉人為許掾山中地主是茅君將收芝菌唯防雪欲曬¶
圖書不奈雲若便華陽終卧去漢家封禪用誰文¶
　　詶襲美先輩見寄倒来韻　　　　張　賁¶
尋疑天意喪斯文故選茅峰寄白雲酒後只留滄海客¶
香前唯見紫陽君近年已絶詩書癖今日兼將筆硯焚¶
<pb:KR4h0014_WYG_009-5b>¶
為有此身猶苦患不知何者是𤣥纁¶
　　奉和襲美寄廣文先生　　　　　陸龜蒙¶
忽辭明主事真君直取姜巴路入雲龍篆拜時輕誥命¶
霓襟披後小𤣥纁峰前北帝三元㑹石上東卿九錫文¶
應笑世間名利火等閒靈府剰先焚¶
　　軍事院霜菊盛開因書一絶寄上諫議¶
　　　　　　　　　　　　　　　　皮日休¶
金華千㸃曉霜凝獨對壺觴又不能已過重陽三十日¶
<pb:KR4h0014_WYG_009-6a>¶
至今猶自待王𢎞¶
　　奉詶霜菊見贈之什　　　　　　崔　璞¶
菊花開晩過秋風聞道芳香正滿叢争奈病夫難強飲¶
應湏速自召車公¶
　　奉和諫議詶先輩霜菊　　　　　陸龜蒙¶
紫莖芳艷照西風秪怕霜華掠㫁叢雖伴應劉還強醉¶
路人終要識山公¶
　　幽居有白菊一叢因而成詠呈一二知已¶
<pb:KR4h0014_WYG_009-6b>¶
　　　　　　　　　　　　　　　　陸龜蒙¶
還是延年一種材(菊之/别名)即將瑶朶冒霜開不如紅艷臨¶
歌扇欲伴黄英入酒盃陶令接䍦堪岸著梁王髙屋好¶
敧来(梁朝有白/紗髙屋帽)月中若有閒田地為勸嫦娥作意栽¶
　　奉和　　　　　　　　　　　　張　賁¶
雪彩氷姿號女華寄身多是地仙家有時南國和霜立¶
幾處東籬伴月斜謝客瓊枝空貯恨袁郎金鈿不成夸¶
自知終古清香在更出梅妝弄晩霞¶
<pb:KR4h0014_WYG_009-7a>¶
　　奉和　　　　　　　　　　　　皮日休¶
已過重陽半月天琅華千㸃照寒烟蘂香亦似浮金靨¶
花様還如鏤玉錢翫影馮妃堪比艷鍊形蕭史好争妍¶
無繇摘向牙箱裏飛上方諸贈列仙¶
　　奉和　　　　　　　　　　　　鄭　璧¶
白艷輕明𢃄露痕始知佳色重難羣終朝凝笑梁王雪¶
盡日慵飛蜀帝雲燕雨似翻瑶渚浪鴈風疑巻玉綃紋¶
瓊妃若㑹寛裁翦堪作蟾宫夜舞裙¶
<pb:KR4h0014_WYG_009-7b>¶
　　奉和　　　　　　　　　　　　司馬都¶
恥共金英一例開素芳須待早霜催遶籬㸔見成瑶圃¶
泛酒初迷傍玉盃映水好將蘋作伴犯寒疑與雪為媒¶
夫君每尚風流事應為徐妃致此栽¶
　　華亭鶴聞之舊矣及来吴中以錢半千得一隻養¶
　　　之始經嵗不幸為飲啄所誤經夕而卒悼之不¶
　　　已遂繼以詩南陽潤卿博士浙東徳師侍御毗¶
　　　陵魏不琢處士東吴陸魯望秀才及厚於余者¶
<pb:KR4h0014_WYG_009-8a>¶
　　　悉寄之請垂見和　　　　　　皮日休¶
池上低摧病不行誰教仙魄反層城隂苔尚有前朝跡¶
皎月新無昨夜聲菰米正殘三日料筠籠休礙九霄程¶
不知此恨何時盡遇著雲泉即愴情¶
莫怪朝来淚滿衣墮毛猶傍水花飛遼東舊事今千古¶
却向人間𦵏令威¶
　　奉和襲美先輩悼鶴二首¶
　　　　前浙東觀察推官兼殿中侍御史李縠¶
<pb:KR4h0014_WYG_009-8b>¶
才子襟期本上清陸雲家鶴伴閑情猶憐反顧五六里¶
何意忽歸十二城露滴誰聞髙葉墜月沉休藉半堦明¶
人間華表堪留語剰向秋風寄一聲¶
道林曾放雪翎飛應悔庭除閉羽衣料得王恭披鶴氅¶
倚吟猶待月中歸¶
　　奉和　　　　　　　　　　　　張　賁¶
池塘蕭索掩空籠玉樹同嗟一土中莎徑罷鳴唯泣露¶
松軒休舞但悲風丹臺舊氅難重緝紫府新書豈更通¶
<pb:KR4h0014_WYG_009-9a>¶
雲減霧消無處問只留華髪與衰翁¶
渥頂鮮毛品格馴莎庭閑暇重難羣無端日暮東風起¶
飄散春空一片雲¶
　　奉和　　　　　　　　　　　　陸龜蒙¶
一夜圓吭絶不鳴八公虚道得千齡方添上客雲眠思¶
忽伴中仙劍解形但掩叢毛穿古堞永留寒影在空屏¶
君才幸自清如水更向芝田為刻銘¶
酆都香稻字重思遥想飛魂去未饑争奈野鴉無數徤¶
<pb:KR4h0014_WYG_009-9b>¶
黄昬来占舊棲枝¶
　　奉和　　　　　　　　　　　　魏　朴¶
直欲裁詩問杳㝠豈教靈化亦浮生風林月動疑留魄¶
沙島烟愁似藴情雪骨夜封蒼蘚冷練衣寒在碧塘輕¶
人間飛去猶堪恨况是泉臺逺玉京¶
經秋宋玉已悲傷况報胎禽昨夜亡霜曉起来無問處¶
伴僧彈指繞荷塘¶
　　傷開元觀顧道士　　　　　　　皮日休¶
<pb:KR4h0014_WYG_009-10a>¶
協晨宫上啟金扉詔使先生坐蜕歸鶴有一聲應是哭¶
丹無餘粒恐潜飛烟凄玉笥封雲篆月慘琪花𦵏羽衣¶
腸㫁雷平舊逰處五芝無影草微微¶
　　奉和　　　　　　　　　　　　張　賁¶
鳯麟膠盡夜如何共歎先生劍解多㡬度弔来唯白鶴¶
此時乗去必青騾圖中含景隨殘照琴裏流泉寄逝波¶
悵望真靈又空返玉書誰授紫微歌¶
　　奉和　　　　　　　　　　　　陸龜蒙¶
<pb:KR4h0014_WYG_009-10b>¶
何事神超入杳㝠不騎孤鶴上三清多應白簡迎將去¶
即是朱陵鍊更生藥奠肯同椒醑味雲謡空替薤歌聲¶
武皇徒有飄飄思誰問山中宰相名¶
　　奉和　　　　　　　　　　　　鄭　璧¶
斜漢銀瀾一夜東飄飄何處五雲中空留華表千年約¶
纔畢丹爐九轉功形蜕逺山孤壙月影寒深院曉松風¶
門人不覩飛升去猶與浮生哭恨同¶
　　醉中即席贈潤卿博士　　　　　皮日休¶
<pb:KR4h0014_WYG_009-11a>¶
適越逰吴一散仙銀缾玉柄兩翛然茅山頂上攜書簏¶
笠澤心中漾酒船桐木布温吟倦後桃花飯熟醉醒前¶
謝安四十餘方起猶自髙閒得數年¶
　　奉和次韻　　　　　　　　　　張　賁¶
桂枝新下月中仙學海詞鋒譽藹然文陣已推忠信甲¶
窮波猶認孝亷舩清標稱住羊車上俗韻慙居鶴氅前¶
共許逄蒙快弓箭再穿楊葉在明年¶
　　奉和次韻　　　　　　　　　　陸龜蒙¶
<pb:KR4h0014_WYG_009-11b>¶
共是虚皇簡上仙清詞如羽若飄然登山凡著幾兩屐¶
破浪欲乗千里船逺夢只留丹井畔閒吟多在酒旗前¶
誰知海上無名者只記漁歌不記年¶
　　偶留羊振文先輩及一二文友小飲日休以眼病¶
　　　初平不敢飲酒遣侍宻歡因成四韻　皮日休¶
謝莊初起怯花晴强侍紅筵不避觥久㫁杯盂華葢喜¶
忽聞歌吹谷神驚䙰褷正重新開栁呫囁難通乍囀鸎¶
猶有僧䖍多蜜炬不辭相伴到天明¶
<pb:KR4h0014_WYG_009-12a>¶
　　奉和襲美見留小讌次韻　　　　羊昭業¶
澤國春来少遇晴有花開日且飛觥王戎似電休推病¶
周顗纔醒衆却驚芳景漸濃偏屬酒暖風初暢欲調鸎¶
知君不肯燃官燭争得華筵徹夜明¶
　　襲美留振文小宴龜蒙抱病不赴猥示倡和因次¶
　　　韻仰詶　　　　　　　　　　陸龜蒙¶
綺席風開照露晴秪將茶荈代雲觥繁絃似玉紛紛碎¶
佳妓如鴻一一驚毫徤幾多飛藻客羽寒寥落映花鸎¶
<pb:KR4h0014_WYG_009-12b>¶
幽人獨自西窻晩閒凭香檉反照明¶
　　醉中襲美先起因成戲贈　　　　李　縠¶
休文雖即逃瓊液阿騖還須掩玉閨月落金鷄一聲後¶
不知誰悔醉如泥¶
　　走筆奉詶次韻　　　　　　　　皮日休¶
麝烟苒苒生銀兔蠟淚漣漣滴繡閨舞袖莫欺先醉去¶
醒来還解騐金泥¶
　　奉和次韻　　　　　　　　　　張　賁¶
<pb:KR4h0014_WYG_009-13a>¶
何事桃源路忽迷唯留雲雨怨空閨仙郎共許多情調¶
莫遣重歌濁水泥¶
　　奉和次韻　　　　　　　　　陸龜蒙¶
莫唱艷歌凝翠黛已通仙籍在金閨他時若寄相思淚¶
紅粉痕應伴紫泥¶
　　奉送浙東徳師侍御罷府西歸　　張　賁¶
孤雲獨鳥本無依江海重逢故舊稀楊栁漸疎蘆葦白¶
可堪斜日送君歸¶
<pb:KR4h0014_WYG_009-13b>¶
　　同前　　　　　　　　　　　　陸龜蒙¶
王謝遺踪玉籍仙三年閒上卾君船詩懐白閣僧吟苦¶
俸買青田鶴價偏行次野楓臨逺水醉中衰菊卧涼烟¶
芙蓉散盡西歸去唯有山隂九萬牋¶
　　同前　　　　　　　　　　　　皮日休¶
建安才子太微仙暫上金臺許二年形影欲歸温室樹¶
夢魂猶傍越溪蓮空將海月為京信尚使樵風送酒船¶
従此受恩知有處免為傖鬼恨吴天¶
<pb:KR4h0014_WYG_009-14a>¶
　　浙東罷府西歸道經吴中廣文張博士皮先輩陸¶
　　　秀才皆以雅篇相送不量荒詞亦用詶别¶
　　　　　　　　　　　　　　　　李　縠¶
豈有頭風筆下痊浪成蠻語向初筵蘭亭舊址雖曾見¶
柯笛遺音更不傳照曜文星吴分野留連花月晉名賢¶
相逢只恨相知晩一曲驪歌又幾年¶
　　送羊振文先輩往桂陽歸覲　　　陸龜蒙¶
風雅先生去一麾過庭才子趣歸期(時使君丈人自/毛詩博士出牧)讓¶
<pb:KR4h0014_WYG_009-14b>¶
王門外開帆葉義帝城中望㦸枝郢路漸寒飄雪逺湘¶
波初暖漲雲遲靈均精魄如能問又得千年賈傅詞¶
　　同前　　　　　　　　　　　　皮日休¶
桂陽新命下彤墀彩服行當欲雪時登第已聞傳襧賦¶
問安猶聴講韓詩竹人臨水迎符節(曹昆湘中賦/篔簹實如人)風母¶
穿雲避信旗(桂陽山中有風母/獸擊殺向風輒活)無限湘中悼騷恨慿君¶
此去謝江蘺¶
　　同前　　　　　　　　　　　　顔　萱¶
<pb:KR4h0014_WYG_009-15a>¶
髙挂吴帆喜動容問安歸去指湘峰懸魚庭内芝蘭秀¶
馭鶴門前薜荔封(蘇耽舊宅/在桂州)紅斾正憐棠影茂綵衣偏¶
𢃄桂香濃臨岐獨有霑襟戀南巷當年共化龍(先輩與/拾遺叔)¶
(父同/年也)¶
　　同前　　　　　　　　　　　　司馬都¶
此去懽榮冠士林離筵休限酒杯深雲梯萬仞初髙步¶
月桂餘香尚滿襟鳴棹曉衝蒼靄發落帆寒動白華吟¶
君家祖徳惟清苦却笑當時問絹心¶
<pb:KR4h0014_WYG_009-15b>¶
　　褚家林亭　　　　　　　　　　皮日休¶
廣亭遥對舊娃宫竹島蘿溪委曲通茂苑樓臺低檻外¶
太湖魚鳥徹池中蕭疎桂影移茶具狼籍蘋花上釣筒¶
争得共君来此住便披鶴氅對清風¶
　　奉和　　　　　　　　　　　　張　賁¶
疎野林亭震澤西朗吟閒步喜相攜時時風折蘆花亂¶
處處霜摧稻穂低百本敗荷魚不動一枝寒菊蝶空迷¶
今朝偶得髙陽伴従放山翁醉似泥¶
<pb:KR4h0014_WYG_009-16a>¶
　　奉和　　　　　　　　　　　　陸龜蒙¶
一陣西風起浪花遶欄干下散瑶華髙窻曲檻仙侯府¶
卧葦荒芹白鳥家孤島待寒凝片月逺山終日送餘霞¶
若知方外還如此不要乗秋上海槎¶
　　送圓載上人歸日本國　　　　　皮日休¶
講殿談餘著賜衣椰帆却返舊禪扉貝多紙上經文動¶
如意瓶中佛爪飛&KR0275;母影邉持戒宿波神宫裏受齋歸¶
家山到日將何入白象新秋十二圍¶
<pb:KR4h0014_WYG_009-16b>¶
　　重送　　　　　　　　　　　　皮日休¶
雲濤萬里最東頭射馬臺深玉署秋(射馬臺即/今王城也)無限屬¶
城為躶國幾多分界是亶州(州在㑹稽海外/傳是徐福之裔)取經海底¶
開龍藏誦呪空中散蜃樓不奈此時貧且病乗桴直欲¶
伴師逰¶
　　同前　　　　　　　　　　　　陸龜蒙¶
老思東極舊巖扉却待秋風泛舶歸曉梵陽烏當石磬¶
夜禪隂火照田衣見翻經論多盈篋親植杉松大幾圍¶
<pb:KR4h0014_WYG_009-17a>¶
遥想到時思魏闕秪應遥拜望斜暉¶
　　聞圓載上人挟儒家書洎釋典以行更作一絶以¶
　　　送　　　　　　　　　　　　陸龜蒙¶
九流三藏一時傾萬軸光凌渤澥聲従此遺編東去後¶
却應荒外有諸生¶
　　同前　　　　　　　　　　　　顔　萱¶
師来一世恣經行却汎滄波問去程心静已能防渇鹿¶
鼙喧時為駭長鯨(師云毎遇鯨舟人/必鳴鼓而恐之)禪林幾結金桃重¶
<pb:KR4h0014_WYG_009-17b>¶
(日本有金桃/實重一斤)梵室重修鐵瓦輕(以鐵為瓦/輕于陶者)料得還鄉無¶
别利只應先見日華生¶
　　文讌招潤卿博士辭以道侣將至因書一絶寄之¶
　　　　　　　　　　　　　　　　陸龜蒙¶
仙客何時下鶴翎方瞳如水腦華清不過傳達楊君夢¶
従許人間小兆聽¶
　　奉和　　　　　　　　　　　　皮日休¶
癭木樽前地胏圖為君偏輟俗功夫靈真散盡光来此¶
<pb:KR4h0014_WYG_009-18a>¶
莫戀安妃在後無¶
　　再招　　　　　　　　　　　　陸龜蒙¶
遥知道侣譚𤣥次又是文交麗事時雖是寒輕雲重日¶
也留花簟待徐摛¶
　　奉和　　　　　　　　　　　　皮日休¶
飇御已應歸杳眇博山猶自對氛氲不知入夜能来否¶
紅蠟先教刻五分¶
　　偶約道流終乖文㑹因成一絶用荅四篇¶
<pb:KR4h0014_WYG_009-18b>¶
　　　　　　　　　　　　　　　　張　賁¶
仙侣無何訪蔡經兩煩韶濩出彤庭人間若有登樓望¶
應怪文星近客星¶
　　以青䭀飯分送襲美魯望因成一絶　張　賁¶
誰屑瓊瑶事青䭀舊傳名品出華陽應宜仙子胡麻拌¶
因送劉郎與阮郎¶
　　潤卿遺青䭀飯兼之一絶聊用荅謝¶
　　　　　　　　　　　　　　　　皮日休¶
<pb:KR4h0014_WYG_009-19a>¶
傳得三元䭀飯名大宛聞説有仙卿(案西梁子文撰黄/錦素書十通其二)¶
(傳大宛北谷子/自號青精先生)分泉過屋舂青稻(此飯以青/龍稻為之)拂霧彯衣¶
折紫莖(南稻莖/微紫色)蒸處不教雙鶴見服来唯怕五雲生草¶
堂空坐無飢色時把金津漱一聲¶
　　同前　　　　　　　　　　　　陸龜蒙¶
舊聞香積金仙食今見青精玉斧餐自笑鏡中無骨録¶
可能飛上紫霞端¶
　　酒病偶作　　　　　　　　　　皮日休¶
<pb:KR4h0014_WYG_009-19b>¶
鬱林步障晝遮明一炷濃香養病酲何事晩来還欲飲¶
隔墻聞賣蛤蜊聲¶
　　奉和　　　　　　　　　　　　陸龜蒙¶
柳疎桐下晩窻明秪有微風為析酲唯欠白綃籠解散¶
(解散王儉髻名/時人皆慕之也)洛生閒詠兩三聲¶
　　奉和次韻　　　　　　　　　　張　賁¶
白編椰席鏤氷明應助楊青解宿酲難繼二賢金玉倡¶
可憐空作㫁猿聲¶
<pb:KR4h0014_WYG_009-20a>¶
　　潤卿魯望寒夜見訪各惜其志遂成一絶¶
　　　　　　　　　　　　　　　　皮日休¶
世外為交不是親醉吟俱岸白綸巾風清月白更三㸃¶
未放華陽鶴上人¶
　　奉和次韻　　　　　　　　　　張　賁¶
雲孤鶴獨且相親倣效従他折角巾不用吴江歎留滯¶
風姿俱是玉清人¶
　　奉和次韻　　　　　　　　　　陸龜蒙¶
<pb:KR4h0014_WYG_009-20b>¶
醉韻飄飄不可親掉頭吟側華陽巾如能跂脚南窻下¶
便是羲皇世上人¶
　　翫金鸂&KR0529;戲贈襲美　　　　　　陸龜蒙¶
曾向溪邉泊暮雲至今猶憶浪花羣不知鏤羽凝香霧¶
堪與鴛鴦覺後聞¶
　　奉和　　　　　　　　　　　　皮日休¶
鏤羽雕毛迥出羣温黁飄出麝臍薰夜来曾吐紅茵畔¶
猶似溪邉睡不聞¶
<pb:KR4h0014_WYG_009-21a>¶
　　奉和　　　　　　　　　　　　張　賁¶
翠羽紅襟鏤彩雲雙飛常笑白鷗羣誰憐化作雕金質¶
従倩沈檀十里聞¶
　　友人許惠酒以詩徴之　　　　　皮日休¶
野客蕭然訪我家霜殘白菊兩三花子山病起無餘亊¶
只望蒲臺酒一車(庾信集云蒲州刺史中/山公許酒一車未送)¶
　　奉和　　　　　　　　　　　　鄭　璧¶
乗興閒来小謝家便裁詩句乞榴花邴原雖不無端醉¶
<pb:KR4h0014_WYG_009-21b>¶
也要臨風従鹿車¶
　　奉和　　　　　　　　　　　　陸龜蒙¶
凍醪初漉嫩如春輕蟻漂漂雜蕋塵得伴方平同一醉¶
明朝應作蔡經身¶
　　寒夜文讌潤卿有期不至　　　　皮日休¶
草堂虚灑待髙真不意清齋避世塵料得焚香無别事¶
存心應降月夫人¶
　　奉和　　　　　　　　　　　　陸龜蒙¶
<pb:KR4h0014_WYG_009-22a>¶
細雨輕觴玉漏終上清詞句落吟中松齋一夜懐貞白¶
霜外空聞五粒風¶
　　奉和　　　　　　　　　　　　鄭　璧¶
已知羽駕朝金闕不用燒蘭望玉京應是易遷明月好¶
玉皇留看舞雙成¶
　　蒙恩除替將還京洛偶敘所懐因成六韻呈軍事¶
　　　院諸公郡中一二秀才　　　　崔　璞¶
兩載求民瘼三春受代歸務繁多簿籍才短乏恩威共¶
<pb:KR4h0014_WYG_009-22b>¶
理乖天奬分憂值歳饑遽蒙交郡印(到郡十二箇月/除替未及二年)安¶
敢整朝衣作牧慙為政思鄉念式微儻容還故里髙卧¶
掩柴扉¶
　　諫議以罷郡將歸以六韻賜示因佇詶獻¶
　　　　　　　　　　　　　　　　皮日休¶
欲下持衡詔先容解印歸露濃春後澤霜薄霽来威舊¶
化堪治疾餘恩可療饑隔花攀去棹穿栁挽行衣佐理¶
能無取酬知力甚微空將千感淚異日拜黄扉¶
<pb:KR4h0014_WYG_009-23a>¶
　　謹和諫議罷郡敘懐六韻　　　　陸龜蒙¶
已報東吴政初捐左契歸天應酬苦節人不犯寒威江¶
上思重借朝端望載饑紫泥封夜詔金殿賜春衣對酒¶
情何逺裁詩思極微待升鎔造日江海問漁扉¶
　¶
　¶
　¶
　¶
<pb:KR4h0014_WYG_009-23b>¶
　¶
　¶
　¶
　¶
　¶
　¶
　¶
　松陵集巻九¶
