# -*- mode: mandoku-view; -*-
#+TITLE: 松陵集
#+DATE: 2015-08-25 00:31:05.049831
#+PROPERTY: ID KR4h0014
#+PROPERTY: BASEEDITION WYG    
#+PROPERTY: JUAN 卷十
<pb:KR4h0014_WYG_010-1a>¶
欽定四庫全書¶
　松陵集巻十¶
　雜體詩八十六首¶
　　雜體詩序　　　　　　　　　　皮日休¶
案舜典帝曰䕫命汝典樂教胄子詩言志歌永言在焉¶
周禮太師之職掌教六詩諷賦既興風雅互作雜體遂¶
生焉後繫之於樂府葢典樂之職也在漢代李延年為¶
協律造新聲雅道雖缺樂府乃盛鐃歌鼓吹拂舞予俞¶
<pb:KR4h0014_WYG_010-1b>¶
因斯而興詞之體不得不因時而易也古樂書論之甚¶
詳今不能備載載其他見者案漢武集元封三年作栢¶
梁臺詔羣臣二千石有能為七言詩者乃得上坐帝曰¶
日月星辰和四時梁王曰驂駕駟馬従梁来繇是聫句¶
興焉孔融詩云漁父屈節水潜匿方作郡姓名字離合¶
也繇是離合興焉晉傅咸有迴文反覆詩二首云反覆¶
其文者以示憂心展轉也悠悠逺邁獨煢煢是也繇是¶
反覆興焉晉温嶠有迴文虚言詩云寧神静泊損有崇¶
<pb:KR4h0014_WYG_010-2a>¶
亡繇是迴文興焉梁武帝云後牖有朽栁沈約云偏眠¶
船舷邉繇是叠韻興焉詩云螮蝀在東又曰鴛鴦在梁¶
繇是雙聲興焉詩云維南有箕不可以簸揚維北有斗¶
不可以挹酒漿近乎戲也古詩或為之葢風俗之言也¶
古有採詩官命之曰風人圍棊燒敗襖着子故依然繇¶
是風人之作興焉梁書云昭明善賦短韻吴均善壓强¶
韻今亦効而為之存于編中陸生與予各有是為凡八¶
十六首至如四聲詩三字離合全篇雙聲叠韻之作悉¶
<pb:KR4h0014_WYG_010-2b>¶
陸生所為又足見其多能也案齊竟陵王郡縣詩曰追¶
芳承荔浦揖道信雲丘縣名繇是興焉案梁元藥名詩¶
曰戍客恒山下當思衣錦歸藥名繇是興焉陸與予亦¶
有是作至如鮑昭之建除沈炯之六甲十二屬梁簡文¶
之卦名陸惠曉之百姓梁元帝之鳥名龜兆蔡黄門之¶
口字古兩頭纎纎藁砧五雜組已降非不能也皆鄙而¶
不為噫繇古至律繇律至雜詩盡乎此也近代作雜體¶
唯劉賓客集中有迴文離合雙聲叠韻如聫句則莫若¶
<pb:KR4h0014_WYG_010-3a>¶
孟東野與韓文公之多他集罕見足知為之之難也陸¶
與予竊慕其為人遂合已作為雜體一巻囑予序雜體¶
之始云¶
　　苦雨襍言寄魯望　　　　　　　皮日休¶
吴中十日涔涔雨歊蒸&KR0763;下豪家苦可憐臨頓陸先生¶
獨自翛然守環堵兒飢僕病漏空厨無人肯典破衣裾¶
&KR0034;蠃時時上几案鼃黽往往跳琴書桃花米斗半百錢¶
枯荒溼壊炊不然兩牀苮席一素几仰卧髙聲吟太𤣥¶
<pb:KR4h0014_WYG_010-3b>¶
知君志氣如鐵石甌冶雖神銷不得乃知苦雨不復侵¶
枉費畢星無限力鹿門人作州従事周章似䑕唯知醉¶
府金廪粟虚請来憶著先生便知愧愧多饋少真徒然¶
相見唯知攜酒錢豪華滿眼語不信不如直上天公牋¶
天公牋方修次且榜鳴篷來一醉¶
　　奉詶苦雨見寄　　　　　　　　陸龜蒙¶
松篁交加午隂黑别是江南烟靄國頑雲猛雨更相欺¶
聲似虓號色如墨茅茨裛爛簷生衣夜夜化為螢火飛¶
<pb:KR4h0014_WYG_010-4a>¶
螢飛漸多屋漸薄一注愁霖當面落愁霖愁霖爾何錯滅頂¶
於余奚所作既不能賦似陳思王又不能詩似謝康樂¶
(曹有愁霖賦/謝有愁霖詩)昔年嘗過杜子美亦得髙歌破印紙慣曾¶
掀攪大筆多為我才情也如此髙揖愁霖詞未已披文¶
忽自皮夫子哀絃怨柱合為吟㤞我窮棲蓬藋裏初悲¶
溼翼何繇起末欲箋天叩天耳其如玉女正投壺笑電¶
霏霏作天喜我本曾無一稜(去/聲)田平生嘯傲空漁船有¶
時赤脚弄明月踏破五湖光底天去嵗王師東下急輸¶
<pb:KR4h0014_WYG_010-4b>¶
兵粟盡民相泣伊予不戰不耕人敢怨烝黎無糝粒不¶
然受性圓如規千姿萬熊分毫釐唾壺虎子盡能執䑛¶
痔折枝無所辭有頭強方心強直撑拄頽風不量力自¶
愛垂名野史中寧論抱困荒城側唯君浩歎非庸人分¶
衣輟飲来相親横眠木榻忘華薦對食露葵輕八珍欲¶
窮𤣥鳯未白欲懐仙鯨尚隔不如驅入醉鄉中只恐醉¶
鄉田地窄¶
　　齊梁怨别　　　　　　　　　　　陸龜蒙¶
<pb:KR4h0014_WYG_010-5a>¶
寥寥缺月看將落簷外霜華染羅幕不知蘭棹到何山¶
應倚相思樹邉泊¶
　　奉和次韻　　　　　　　　　　皮日休¶
芙蓉泣恨紅鉛落一朶别時烟似幕鴛鴦剛解惱離心¶
夜夜飛来棹邉泊¶
　　曉起即事因成迴文寄襲美　　　陸龜蒙¶
平波落月吟閒景暗幌浮烟思起人清露曉垂花謝半¶
逺風微動蕙抽新城荒上處樵童小石蘚分来宿鷺馴¶
<pb:KR4h0014_WYG_010-5b>¶
晴寺野尋同去好古碑苔字細書匀¶
　　奉和曉起迴文　　　　　　　　皮日休¶
孤烟曉起初原曲碎樹微分半浪中湖後釣筒移夜雨¶
竹傍眠几側晨風圖梅帯潤輕霑墨畫蘚經蒸半失紅¶
無事有杯持永日共君唯好隠墻東¶
　　夏日閒居作四聲詩寄襲美　　　陸龜蒙¶
　　平聲¶
荒池菰蒲深閒堦莓苔平江邉松篁多人家簾櫳清為¶
<pb:KR4h0014_WYG_010-6a>¶
書凌遺編調絃夸新聲求懽雖殊途探幽聊怡情¶
　　平上聲¶
朝烟涵樓臺晩雨染島嶼漁童驚狂歌艇子喜野語山¶
容堪停杯栁影好隠暑年華如飛鴻斗酒幸且舉¶
　　平去聲¶
新開窻猶偏自種蕙未徧書籖風摇聞釣榭霧破見耕¶
耘閒之資嘯詠性最便希夷全天真詎要問貴賤¶
　　平入聲¶
<pb:KR4h0014_WYG_010-6b>¶
端居愁無涯一夕髪欲白因為鸞章吟忽憶鶴骨客手¶
披丹臺文脚着赤玉舄如蒙清音詶若渇吸月液¶
　　奉詶夏日四聲四首　　　　　　皮日休¶
　　平聲¶
塘平芙蓉低庭閒梧桐髙清烟埋陽烏藍空含秋毫冠¶
傾慵移簮杯乾將餔糟翛然非隨時夫君真吾曹¶
　　平上聲¶
溝渠通疎荷浦嶼隠淺篠舟閒攅輕蘋槳動起静鳥隂¶
<pb:KR4h0014_WYG_010-7a>¶
稀餘桑閒縷盡晩蠒小吾徒當斯時此道可以了¶
　　平去聲¶
怡神時髙吟快意乍四顧村深啼愁鵑浪霽醒睡鷺書¶
疲行終朝罩困卧至暮吁嗟當今交暫貴便異路¶
　　平入聲¶
先生何違時一室習寂歴松聲將飄堂岳色欲壓席彈¶
琴奔𤣥雲斸藥折白石如教題君詩若得札玉冊¶
　　苦雨中又作四聲詩寄魯望　　　皮日休¶
<pb:KR4h0014_WYG_010-7b>¶
　　平聲¶
涔涔將經旬昏昏空迷天鸕鷀成羣嬉芙蓉相偎眠漁¶
通蓑衣城帆過菱花田秋収吾無望悲之真徒然¶
　　平上聲¶
河平州橋危壘晩水鳥上衝崖搜松根㸃沼冩芡響舟¶
輕通縈紆棧墮阻指掌携橈將尋君渚滿坐可往¶
　　平去聲¶
狂霖昏悲吟瘦桂對病卧簷虚能彯斜舍蠧易漏破宵¶
<pb:KR4h0014_WYG_010-8a>¶
愁將琴攻晝悶用睡過堆書仍傾觴富貴未换箇¶
　　平入聲¶
羈棲愁霖中缺宅屋木惡荷傾還驚魚竹滴復觸鶴閒¶
僧千聲琴宿客一笈藥悠然思夫君忽憶蠟屐着¶
　　奉詶苦雨四聲重寄三十二句　　陸龜蒙¶
　　平聲¶
幽棲眠疎窻豪居憑髙樓浮漚驚跳丸寒聲思重裘牀¶
前垂文竿巢邉登輕舟雖無東皋田還生魚乎憂¶
<pb:KR4h0014_WYG_010-8b>¶
　　平上聲¶
層雲愁天低久雨倚檻冷絲禽藏荷香錦鯉繞島影心¶
將時人乖道與隠者静桐隂無深泉所以逞短綆¶
　　平去聲¶
烏蟾俱沉光晝夜恨暗度何當乗雲螭面見上帝愬臣¶
言隂雲欺詔用利劍付迴車誅羣姦自散萬籟怒¶
　　平入聲¶
危簷仍空堦十日滴不歇青莎看成狂白菊即欲沒吴¶
<pb:KR4h0014_WYG_010-9a>¶
王荒金樽越妾挟玉瑟當時雖愁霖亦若惜落月¶
　　叠韻雙聲二首　　　　　　　　陸龜蒙¶
　　叠韻山中吟¶
瓊英輕明生石脉滴瀝碧𤣥鉛仙偏憐白幘客亦惜¶
　　雙聲溪上思¶
溪空唯容雲木宻不隕雨迎漁隠映間安問謳鴉㯭¶
　　奉和叠韻雙聲二首　　　　　　皮日休¶
　　叠韻中山吟¶
<pb:KR4h0014_WYG_010-9b>¶
穿烟泉潺湲觸竹犢觳轂荒篁香墻匡熟鹿伏屋曲¶
　　雙聲溪上思¶
疎杉低通灘冷鷺立亂浪草彩欲夷猶雲容空澹蕩¶
　　叠韻吴宫詞二首　　　　　　　陸龜蒙¶
虜愉吴都姝眷戀便殿晏逡巡新春人轉面見戰箭¶
紅櫳通東風翠珥醉易墜平明兵盈城棄置遂至地¶
　　奉和叠韻吴宮詞二首　　　　　皮日休¶
侵深尋嶔岑勢厲衛睥晲荒王將鄉亡細麗蔽袂逝¶
<pb:KR4h0014_WYG_010-10a>¶
枍指替製曵康莊傷荒涼主虜部伍苦嬙亡房廊香¶
　　閒居雜題五首(以題十五/字離合)　　　　陸龜蒙¶
　　鳴蜩早¶
閒来倚杖柴門口鳥下深枝啄晩蟲周步一池銷半日¶
十年聽此鬢如蓬¶
　　野態真¶
君如有意耽田里予亦無機向藝能心跡所便唯是直¶
人間聞道最先憎¶
<pb:KR4h0014_WYG_010-10b>¶
　　松間斟¶
子山園静憐幽木公幹詞清詠蓽門月上風微蕭灑甚¶
斗醪何惜置盈樽¶
　　飲巖泉¶
已甘茅洞三君食欠買桐江一朶山嚴子瀨髙秋浪白¶
水禽飛盡釣舟還¶
　　當軒鶴¶
自笑與人乖好尚田家山客共柴車干時未似棲廬雀¶
<pb:KR4h0014_WYG_010-11a>¶
鳥道閒攜相爾書¶
　　奉和雜題五首(以題十五/字離合)　　　　皮日休¶
　　晩秋吟¶
東皋烟雨歸耕日免去𤣥冠手刈禾火滿酒爐詩在口¶
今人無計奈儂何¶
　　好詩景¶
青盤香露傾荷女子墨風流更不言寺寺雲蘿堪度日¶
京塵到死撲侯門¶
<pb:KR4h0014_WYG_010-11b>¶
　　醒聞檜¶
解洗餘酲晨半酉星星仙吹起雲門耳根莫厭聴佳木¶
㑹盡山中寂静源¶
　　寺鍾暝¶
百緣斗藪無塵土寸地章煌欲布金重擊蒲牢唅山日¶
𡨕𡨕烟樹覩棲禽¶
　　砌思步¶
襹襹古薜綳危石切切隂螿應晩田心事萬端何處止¶
<pb:KR4h0014_WYG_010-12a>¶
少夷峰下舊雲泉¶
　　藥名離合夏日即事三首　　　　陸龜蒙¶
乗屐着来幽砌滑石罌煎得逺泉甘草堂秪待新秋景¶
天色微涼酒半酣¶
避暑最須従朴野葛巾筠席更相當歸来又好乗涼釣¶
藤蔓隂隂著雨香¶
窻外曉簾還自巻栢烟蘭露思晴空青箱有意終須續¶
㫁簡遺編一半通¶
<pb:KR4h0014_WYG_010-12b>¶
　　奉和　　　　　　　　　　　　皮日休¶
季春人病抛芳杜仲夏溪波繞壊垣衣典濁醪身倚桂¶
心中無事到雲昬¶
數曲急溪衝細竹葉舟来往盡能通草香石冷無辭逺¶
志在天台一遇中¶
桂葉似茸含露紫葛花如綬蘸溪黄連雲更入幽深地¶
骨錄閒攜相獵郎¶
　　懐錫山藥名離合二首　　　　　皮日休¶
<pb:KR4h0014_WYG_010-13a>¶
暗竇養泉容决决明園䕶桂放亭亭歴山居處當天半¶
夏裏松風盡足聴¶
曉景半和山氣白薇香清淨雜纎雲實頭自是眠平石¶
腦側空林看鹿羣¶
　　奉和　　　　　　　　　　　　陸龜蒙¶
鶴伴前溪栽白杏人来隂洞冩枯松蘿深境静日欲落¶
石上未眠聞逺鍾¶
佳句成来誰不伏神丹偷去亦須防風前莫怪攜詩藁¶
<pb:KR4h0014_WYG_010-13b>¶
本是吴吟盪槳郎¶
　　懐鹿門縣名離合二首　　　　　皮日休¶
山瘦更培秋後桂溪澄閒數晩来魚臺前過雁盈千百¶
泉石無情不寄書¶
十里松蘿隂亂石門前幽事雨来新野霜濃處憐殘菊¶
潭上花開不見人¶
　　奉和　　　　　　　　　　　　陸龜蒙¶
雲容覆枕無非白水色侵磯直是藍田種紫芝餐可夀¶
<pb:KR4h0014_WYG_010-14a>¶
春来何亊戀江南¶
竹溪深處猿同宿松閣秋来客共登封徑古苔侵石鹿¶
城中誰解訪山僧¶
　　寒日古人名一絶　　　　　　　陸龜蒙¶
初寒朗詠裵回立欲謝𤣥闗早晩開昨日登樓望江色¶
魚梁鴻雁幾多来¶
　　奉和　　　　　　　　　　　　皮日休¶
北顧懽逰悲沈宋(梁武改/為北顧)南徐陵寢歎齊梁水邉韶景¶
<pb:KR4h0014_WYG_010-14b>¶
無窮栁寒被江淹一半黄¶
　　胥口即事六言二首　　　　　　皮日休¶
波光杳杳不極霽景澹澹初斜黑蛱蝶粘蓮蕋紅蜻蜓¶
褭蔆花鴛鴦一處兩處舴艋三家五家㑹把酒船偎荻¶
共君作(去/)箇生涯¶
拂釣清風細麗飄蓑暑雨霏微湖雲欲散未散嶼鳥將¶
飛不飛换酒帩頭把看載蓮艇子撑歸斯人到死還樂¶
誰道剛須用機¶
<pb:KR4h0014_WYG_010-15a>¶
　　奉和　　　　　　　　　　　　陸龜蒙¶
雨後山容若動天寒樹色如消目送迴汀隠隠心隨挂¶
鹿摇摇白蔣知秋露裛青楓欲暮烟饒莫問吳趨行樂¶
酒旗竿倚河橋¶
把釣絲隨浪逺采蓮衣染香濃緑倒紅飄欲盡風斜雨¶
細相逢㫁岸沈魚&KR0034;&KR0034;(約畧二音/魚網也)鄰村送客&KR2556;&KR1956;即是¶
清霜刮野乗閒莫厭来重¶
　　風人詩三首　　　　　　　　　陸龜蒙¶
<pb:KR4h0014_WYG_010-15b>¶
十萬全師出遥知正憶君一心如瑞麥唯作兩岐分¶
破蘖共朝㸑須知是苦辛曉天窺落宿誰識獨醒人¶
聞道更新幟多應廢舊期征衣無伴𢷬獨處自然悲¶
　　奉和　　　　　　　　　　　　皮日休¶
刻石書離恨因成别後悲莫言春蠒薄猶有萬重絲¶
鏤出容刀餙親逢巧笑難日中騷客珮争奈即闌干¶
江上秋聲起従来浪得名逆風猶挂席苦不㑹帆情¶
　　寄題天台國清寺齊梁體　　　　皮日休¶
<pb:KR4h0014_WYG_010-16a>¶
十里松門國清路飯猿臺上菩提樹怪来烟雨落晴天¶
元是海風吹瀑布¶
　　同前　　　　　　　　　　　　陸龜蒙¶
峰帯樓臺天外立明河色近罘罳溼松間石上定僧寒¶
半夜楢溪水聲急¶
　　寒夜聫句¶
静境揖神凝寒華射林缺(龜/蒙)清知思緒㫁爽覺心源澈¶
(日/休)髙唱戛金奏朗詠鏗玉節(龜/蒙)我思方泬寥君詞復凄¶
<pb:KR4h0014_WYG_010-16b>¶
切(日/休)况聞風篁上擺落殘凍雪(龜/蒙)寂爾萬籟清皎然諸¶
靄滅(日/休)西窻客無夢南浦波應結(龜/蒙)河光正如劍月魄¶
方似玦(日/休)短燼不禁挑冷毫看欲折(龜/蒙)何夕重相期濁¶
醪還為設(日/休)¶
　　開元寺樓看雨聫句¶
海上風雨来掀轟雜飛電登樓一凭檻滿眼蛟龍戰(龜/蒙)¶
須㬰造化慘倐忽堪輿變萬户響戈鋌千家披組練(日/休)¶
羣飛抛輪石雜下攻城箭㸃急似摧胸行斜如中面(龜/蒙)¶
<pb:KR4h0014_WYG_010-17a>¶
細灑魂空冷横飄目能眩垂簷珂珮喧㩧瓦珠璣濺(日/休)¶
無言九陔逺瞬息馳應徧宻處正垂縆微時又懸綫(龜/蒙)¶
冩作玉界破吹為羽林旋翻傷列缺勞却怕豐隆倦(日/休)¶
遥瞻山露色漸覺雲成片逺樹欲鳴蟬深簷尚藏燕(龜/蒙)¶
殘雷隠轔盡反照依微見天光潔似磨湖彩熟於練(日/休)¶
疎帆逗前渚晩磬分涼殿接思強揮毫窺詞幾焚硯(龜/蒙)¶
佶栗烏皮几輕明白羽扇畢景好疎吟餘凉可清晏(日/休)¶
君攜下髙磴僧引還深院駮蘚浄鋪筵低松溼垂鬋(龜/蒙)¶
<pb:KR4h0014_WYG_010-17b>¶
齋明乍虚豁林霽逾葱蒨早晩重登臨欲去多離戀(日/休)¶
　　北禪院避暑聨句(院昔為戴顒宅後/司勲陸郎中居之)¶
歊蒸何處避来入戴顒宅逍遥脱單絞放曠抛輕䇿爬¶
搔林下風偃仰澗中石(日/休)殘蟬烟外響野鶴沙中跡到¶
此失煩襟蕭然揖禪伯藤懸叠霜蜕桂倚支雲錫(龜/蒙)清¶
隂豎毛髪爽氣舒䈥脈逐幽隨竹書選勝鋪苮席魚跳¶
上紫芡蝶化緣青璧(日/休)心是玉蓮徒耳為金磬敵吾宗¶
昔髙尚志在羲皇易豈獨㫁韋編幾將刓䥫擿(龜/蒙)天書¶
<pb:KR4h0014_WYG_010-18a>¶
既屢降野抱難自適一入承明廬盱衡論今昔流光不¶
容寸斯道甘枉尺(日/休)既起謝儒𤣥亦翻商羽翼封章帷¶
幄徧夢寐江湖白擺落函谷塵髙欹華陽幘(龜/蒙)詔去雲¶
無信歸来鶴相識半病奪牛公全慵捕魚客少微光一¶
㸃落此芒磔索(日/休)釋子問池塘門人廢幽賾堪悲東序¶
寳忽變西方籍不見步兵詩空懐康樂屐(龜/蒙)髙名不可¶
效勝境徒堪惜墨沼轉疎蕪𤣥齋踰閴寂遲遲不能去¶
涼颸滿杉栢(日/休)日下洲島清烟生苾蒭碧俱懐出塵想¶
<pb:KR4h0014_WYG_010-18b>¶
共有吟詩癖終與浄名逰還来雪山覓(龜/蒙)¶
　　獨在開元寺避暑頗懐魯望因飛筆聫句¶
煩暑雖難避僧家自有期泉甘於馬乳苔滑似龍漦(日/休)¶
任誕襟全散臨幽榻旋移松行將雅拜篁陣欲交麾(龜/蒙)¶
望塔青&KR1076;識登樓白鴿知石經森欲動珠像儼將怡筒¶
簟臨杉穂紗巾透雨絲静譚蟬噪少涼步鶴隨遲(日/休)烟¶
重廻蕉扇風輕拂桂帷對碑吴地説開巻梵天詞積水¶
魚梁壊殘花病枕欹懐君蕭灑處孤夢繞罘罳(龜/蒙)¶
<pb:KR4h0014_WYG_010-19a>¶
　　寂上人院聫句¶
癭床空黙坐清景不知斜暗數菩提子閒看薜荔花(日/休)¶
有情唯墨客無語是禪家背日聊依桂嘗泉欲試茶(龜/蒙)¶
石形蹲玉虎池影閃金虵經笥安巖匼缾囊挂樹椏(日/休)¶
書傳滄海外龕寄白雲涯竹色寒凌箔燈光静隔紗(龜/蒙)¶
趂幽翻小品逐勝講南華莎彩融黄露蓮衣染素霞(日/休)¶
水堪傷聚沫風合落天葩若許傳心印何辭古堞賖(龜/蒙)¶
　　藥名聫句¶
<pb:KR4h0014_WYG_010-19b>¶
為待防風餅須添薏苡杯(張/賁)香燃栢子後罇泛菊花来¶
(日/休)石耳泉能洗垣衣雨為裁(龜/蒙)従容犀局静斷續玉琴¶
哀(賁/)白芷寒猶採青箱醉尚開(日/休)馬銜衰草卧烏啄蠧¶
根迴(龜/蒙)雨過蘭芳好霜多桂末摧(賁/)朱兒應作粉雲母¶
詎成灰(日/休)藝可屠龍膽家曾近鷰胎(龜/蒙)墻髙牽薜荔障¶
軟撼玫瑰(賁/)鸓䑕啼書户蝸牛上硯臺(日/休)誰能將藁本¶
封與玉泉才(龜/蒙)¶
　　寒夜文晏聫句¶
<pb:KR4h0014_WYG_010-20a>¶
文星今夜聚應在斗牛間(日/休)載石人方至乗槎客未還¶
(賁/)送觴繁露曲徴句白雲顔(龜/蒙)節奏唯聴竹従容只話¶
山(日/休)理窮傾祕藏論猛折𤣥闗(賁/)酃酒分中緑巴牋擘¶
處殷(龜/蒙)清言聞後醒強韻壓来艱(日/休)犀柄當風揖瓊枝¶
向月攀(賁/)松吟方㗫㗫泉夢憶潺潺(龜/蒙)一㑹文章草昭¶
明不可刪(日/休)¶
　　報恩寺南池聫句¶
古岸涵碧落(龜/蒙)虚軒明素波坐来魚陣變(日/休)吟久菊(闕/)¶
<pb:KR4h0014_WYG_010-20b>¶
多秋草分杉露(嵩/起)危橋下竹坡逺峰青髻並(龜原闕/蒙)¶
髯和趙論寒仍講(日/休)支硎僻亦過齋心曾養鶴(嵩/起)揮翰¶
好邀鵝(南峰院即故相/國裴公書額)倚石收竒藥(龜/蒙)臨溪藉淺莎桂¶
花晴似拭(日/休)荷鏡曉如磨翠出牛頭聳(嵩/起)苔深馬跡跛¶
(石上有支/公馬跡)傘敧従野醉(龜/蒙)巾側任田歌跁跒松形矮(日/休)¶
般跚檜樾矬香飛僧印火(嵩/起)泉急使鑣珂蔆鈿真堪帖¶
(龜/蒙)蓴絲亦好拖幾時無一事(日/休)相伴著烟蘿(嵩/起)¶
　　夜㑹問荅十首¶
<pb:KR4h0014_WYG_010-21a>¶
寒夜清(日休問/魯望)簾外迢迢星斗明况有蕭閒洞中客吟¶
為紫鳯呼皇聲(時華陽廣文/先生在焉)¶
癭木杯(龜蒙問/襲美)杉贅楠瘤刳得来莫怪家人畔邉笑渠¶
心祗愛黄金罍¶
落霞琴(日休問/潤卿)寥寥山水揚清音玉皇仙馭碧雲逺空¶
使松風終日吟¶
蓮花燭(賁問/襲美)亭亭嫩蕋生紅玉不知含淚怨何人欲問¶
無繇得心曲¶
<pb:KR4h0014_WYG_010-21b>¶
金火障(日休問/魯望)紅獸飛光射羅幌夜来斜展掩深爐半¶
睡芙蓉香蕩漾¶
憶山月(龜蒙問/潤卿)前溪後溪清復絶看看又及桂花時空¶
寄子規啼處血¶
錦鯨薦(賁問/襲美)碧香紅膩承君晏幾度閒眠却覺来彩鱗¶
飛出雲濤面¶
懐溪雲(日休問/魯望)漠漠閒籠鷗鷺羣有時日暮碧將合還¶
被漁舟来觸分¶
<pb:KR4h0014_WYG_010-22a>¶
霜中笛(龜蒙問/襲美)落梅一曲瑶華滴不知青女是何人三¶
奏未終頭已白¶
月下橋(日休問/魯望)風外拂殘衰栁條倚欄干處獨自立青¶
翰何人吹玉簫¶
　¶
　¶
　¶
　¶
<pb:KR4h0014_WYG_010-22b>¶
　¶
　¶
　¶
　¶
　¶
　¶
　¶
　松陵集巻十¶
