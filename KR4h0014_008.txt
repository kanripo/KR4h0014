# -*- mode: mandoku-view; -*-
#+TITLE: 松陵集
#+DATE: 2015-08-25 00:31:05.006749
#+PROPERTY: ID KR4h0014
#+PROPERTY: BASEEDITION WYG    
#+PROPERTY: JUAN 卷八
<pb:KR4h0014_WYG_008-1a>¶
欽定四庫全書¶
　松陵集巻八¶
　今體七言詩八十四首¶
　　白鷗詩(并序/)　　　　　　　　　陸龜蒙¶
樂安任君嘗為涇尉居吳城中地纔數畝而不佩俗物¶
有池池中有島嶼池之南西北邉合三亭修篁嘉木掩¶
隠隈奥處其一不見其二也君好竒樂異喜文學名理¶
之士所得皆清散凝瑩襲美知而偕詣既坐有白鷗翩¶
<pb:KR4h0014_WYG_008-1b>¶
然馴於砌下因請浮而翫之主人曰池中之族老矣每¶
以豪健據有鷗之始浮輒逐而害之今畏不敢入吁昔¶
人之心蓄機事猶或舞而不下况害之哉且羽族麗於¶
水者多矣獨鷗為閒暇其致不髙邪一旦水有鯨鯢之¶
患陸有狐狸之憂儔侣不得命嘯塵埃不得澡刷雖蒙¶
人之流賞亦天地之窮鳥也感而為詩邀襲美同作¶
慣向溪頭漾淺沙薄烟微雨是生涯時時失伴沉山影¶
往往爭飛雜浪花晩樹清涼還&KR2141;瑦舊巢零落寄蒹葭¶
<pb:KR4h0014_WYG_008-2a>¶
池塘信美應難戀針在魚脣劍在鰕¶
　　奉和　　　　　　　　　　　　皮日休¶
雪羽䙰褷半惹泥海雲深處舊巢迷池無飛浪爭教舞¶
洲少輕沙若遣棲烟外失羣慙鴈鶩波中得志羨鳬鷖¶
主人恩重真難遇莫為心孤憶舊溪¶
　　懐楊台文楊鼎文二秀才　　　　陸龜蒙¶
秋早相逢待得春崇蘭清露小山雲(崇蘭小山/郡中二堂)寒花獨¶
自愁中見曙角多同醒後聞釣具每隨輕舸去詩題閒¶
<pb:KR4h0014_WYG_008-2b>¶
上小樓分重思醉墨縦横甚書破羊欣白練裙¶
　　奉和次韻　　　　　　　　　　皮日休¶
羊曇留我昔經春各以篇章鬬五雲賓草每容閒處見¶
擊琴多任醉中聞釣前青翰交加倚醉後紅魚取次分¶
為説風標曾入夢上仙初著翠霞裙¶
　　友人以人參見惠因以詩謝之　　皮日休¶
神草延年出道家(神草/别名)是誰披露記三椏開時的定涵¶
雲液斸後還應帶石花名士寄来消酒渴野人煎處撇¶
<pb:KR4h0014_WYG_008-3a>¶
泉華従今湯劑如相續不要金山焙上茶¶
　　奉和　　　　　　　　　　　　陸龜蒙¶
五葉初成椵樹隂紫團峰外即鷄林名參鬼葢須難見¶
材似人形不可尋品第已聞升碧簡攜持應合重黄金¶
殷勤潤取相如肺封禪書成動帝心¶
　　傷進士嚴子重詩(并序/)　　　　　皮日休¶
余為童在鄉校時簡上抄杜舍人牧之集見有與進士¶
嚴惲詩後至吳一日有客曰嚴某余志其名久矣遽懐¶
<pb:KR4h0014_WYG_008-3b>¶
文見造於是樂得禮而觀之其所為工於七字往往有¶
清便柔媚時可軼駭於常軌其佳者曰春光冉冉歸何¶
處更向花前把一杯盡日問花花不語為誰零落為誰¶
開余美之諷而未嘗怠生舉進士亦十餘計偕余方寃¶
之謂乎竟有得於時也未幾歸吳興後兩月(咸通十/一年也)霅¶
人至云生以疾亡於所居矣噫生徒以詞聞於士大夫¶
竟不名而逝豈止此而湮沒耶江湖間多美材士君子¶
苟樂退而有文者死無不為時惜可勝言耶於是哭而¶
<pb:KR4h0014_WYG_008-4a>¶
為詩魯望生之友也當為我同作¶
十哭都門榜上塵葢棺終是五湖人生前有敵唯丹桂¶
沒後無家秪白蘋箬下斬新醒處月江南依舊詠来春¶
知君精爽應無盡必在酆都頌帝晨(梁成酆都官頌/紂絶標帝晨)¶
　　嚴子重以詩逰於名勝間舊矣余晩於江南相遇¶
　　　甚樂不幸且沒襲美作詩序而弔之其名真不¶
　　　朽矣又何戚其死哉余因息悲而為之和¶
　　　　　　　　　　　　　　　　陸龜蒙¶
<pb:KR4h0014_WYG_008-4b>¶
每值江南日落春十年詩酒愛逢君芙蓉湖上吟船倚¶
翡翠岩前醉馬分秪有汀洲連舊業豈無章疏動遺文¶
猶憐未卜佳城處更斸要離冢畔雲¶
　　早秋吳體寄襲美　　　　　　　陸龜蒙¶
荒庭古樹只獨倚敗蟬殘蛩苦相仍雖然詩膽大於斗¶
争柰愁腸牽似繩短燭初添蕙幌影微風漸折蕉衣稜¶
安得彎弓似明月快箭拂下西飛鵬¶
　　奉和次韻　　　　　　　　　　皮日休¶
<pb:KR4h0014_WYG_008-5a>¶
書淫傳癖窮欲死譊譊何必頻相仍日乾隂蘚厚堪剝¶
藤把敧松牢似繩𢷬藥香侵白袷袖穿雲潤破烏紗稜¶
安得瑶池飲殘酒半醉騎下垂天鵬¶
　　秋賦有期因寄襲美(時將主/試貢士)　　　陸龜蒙¶
雲似無心水似閒忽思名在貢書間烟霞鹿弁聊縣著¶
鄰里漁舠暫解還文草病来猶滿箧藥苗衰後即離山¶
廣寒宫樹枝多少風送髙低便可攀¶
　　奉和次韻　　　　　　　　　　皮日休¶
<pb:KR4h0014_WYG_008-5b>¶
十載江南盡是閒客兒詩句滿人間郡侯聞譽親邀得¶
鄉老知名不放還應帶瓦花經汴水更攜雲實出包山¶
太微宫裏環岡樹無限瑶枝待爾攀¶
　　病中秋懐寄襲美　　　　　　　陸龜蒙¶
病容愁思苦相兼清鏡無情未我嫌貪廣異蔬行徑窄¶
故求偏藥出錢添同人散後休賖酒雙燕辭来始下簾¶
更有是非齊未得重憑詹尹拂龜占¶
　　奉和次韻　　　　　　　　　　皮日休¶
<pb:KR4h0014_WYG_008-6a>¶
貧病於君亦太兼才髙應亦被天嫌因分鶴料家資减¶
為置僧餐口數添静裏改詩空凭几寒中注易不開簾¶
清詞一一侵真宰甘取窮愁不用占¶
　　新秋即事三首　　　　　　　　皮日休¶
癡號多於顧愷之更無餘事可従知酒坊吏到常先見¶
鶴料符来每探支(吳郡有/鶴料案)涼後每謀清月社晩来専赴¶
白蓮期共君無事堪相賀又到金虀玉鱠時¶
堪笑髙陽病酒徒幅巾蕭灑在東吳秋期浮掃雲根瘦¶
<pb:KR4h0014_WYG_008-6b>¶
山信迴緘乳管麤白月半窻抄术序清泉一器授芝圖¶
乞求待得西風起盡(去/聲)挽烟帆入太湖¶
露槿風杉滿曲除髙秋無事似雲廬醉多已任家人厭¶
病久還甘吏道疎青桂巾箱時寄藥白綸卧具半抛書¶
君卿脣舌非吾事且向江南問鰒魚¶
　　奉和次韻　　　　　　　　　　陸龜蒙¶
心似孤雲任所之世塵中更有誰知愁尋冷落驚雙鬢¶
病得清涼減四支懐舊藥溪終獨往宿枯杉寺已頻期¶
<pb:KR4h0014_WYG_008-7a>¶
兼須為月求髙處即是霜輪殺滿時¶
帆檝衣裳盡釣徒往来蹤跡徧三吳閒中展巻興亡小¶
醉後題詩㸃畫麤松島伴譚多道氣竹窻孤夢豈良圖¶
還須待致昇平了即任扁舟放五湖¶
聲利従来解破除秋灘唯憶下桐廬鸕鷀陣合殘陽少¶
蜻蛚吟髙冷雨疎辯伏南華論指指才非𤣥晏借書書¶
當時任使真堪笑波上三年學炙魚¶
　　南陽潤卿将歸雷平因而有贈　　皮日休¶
<pb:KR4h0014_WYG_008-7b>¶
借問山中許道士此迴歸去復何如竹屏風扇抄遺事¶
柘步輿竿繫隠書綘樹實多分紫鹿丹沙泉淺種紅魚¶
東卿旄節看看至静啟茅齋慎掃除¶
　　奉和　　　　　　　　　　　　陸龜蒙¶
朝市山林隠一般却歸那減卧雲懽堕堦紅葉誰收得¶
半盎清醪客醉乾玉笈詩成吟處曉金沙泉落夢中寒¶
真仙若降如相問曾步星罡繞醮壇¶
　　訪寂上人不遇　　　　　　　　皮日休¶
<pb:KR4h0014_WYG_008-8a>¶
何處尋雲暫廢禪客来還寄草堂眠桂寒自落翻經案¶
石冷空消洗鉢泉爐裏尚飄殘玉篆龕中仍鏁小金仙¶
須將二百籖迴去待得支公恐隔年¶
　　奉和　　　　　　　　　　　　陸龜蒙¶
芭蕉霜後石欄荒林下無人閉竹房經抄未成抛素几¶
錫環應撼過寒塘蒲團為拂浮埃散茶器空懐碧餑香¶
早晩却還宗炳社夜深風雪對禪牀¶
　　顧道士亡弟子乞銘於襲美既而奉以束帛因賦¶
<pb:KR4h0014_WYG_008-8b>¶
　　　戲贈　　　　　　　　　　　陸龜蒙¶
童初真府召為郎君與抽毫刻便房亦謂神仙同許郭¶
不妨才力似班揚比於黄絹詞尤妙酬以霜縑價未當¶
唯我有文無賣處筆鋒銷盡墨池荒¶
　　奉和　　　　　　　　　　　　皮日休¶
師去東華却鍊形門人求我誌金庭大椿枯後新為記¶
仙鶴亡来始有銘(前朝文集未/有道士銘誌)瓊版欲刋知不朽冰紈¶
將受恐通靈君才莫歎無兹分合注神𤣥劍解經¶
<pb:KR4h0014_WYG_008-9a>¶
　　秋夕文晏(得遥字/)　　　　　　　皮日休¶
啼螿衰葉共蕭蕭文晏無喧夜轉遥髙韻最宜題雪讚¶
逸才偏稱和雲謡風吹翠蠟應難刻月照清香太易消¶
無限𤣥言一盃酒可能容得葢寛饒¶
　　同前(得成字/)　　　　　　　　　陸龜蒙¶
筆陣初臨夜正清擊銅遥認小金鉦飛觥壯若逰燕市¶
覔句難於下趙城隔嶺故人因㑹憶傍簷棲鳥帶吟驚¶
梁王座上多詞客五韻甘心第七成(梁昭明嘗文晏賦/詩各五韻劉孝威)¶
<pb:KR4h0014_WYG_008-9b>¶
(第七/方成)¶
　　南陽廣文欲於荆襄卜居因而有贈¶
　　　　　　　　　　　　　　　　皮日休¶
地脉従来是福鄉廣文髙致更無雙青精飯熟雲侵竈¶
白&KR0008;裘成雪濺窻度日竹書千萬字經冬术煎兩三缸¶
鱸魚自是君家味莫背松江憶漢江¶
　　代廣文先生詶次韻　　　　　　陸龜蒙¶
不知天隠在何鄉且欲烟霞跡暫雙鶴廟未能齊月馭¶
<pb:KR4h0014_WYG_008-10a>¶
鹿門聊擬竝雲窻蘚銜荒磴移桑屐花浸春醪挹石缸¶
莫惜槎頭容釣伴也應東印有餘江¶
　　寄昆陵魏處士朴　　　　　　　皮日休¶
文籍先生不肯官絮巾衝雪把漁竿一堆方冊為侯印¶
三級幽巖是將壇醉少最因吟月冷瘦多偏為卧雲寒¶
兔皮衾煖篷舟穏欲共誰逰七里灘¶
　　奉和　　　　　　　　　　　　陸龜蒙¶
經苑初成墨沼開何人林下肯尋来若非宗測圖山後¶
<pb:KR4h0014_WYG_008-10b>¶
即是韓康賣藥迴溪籟自吟朱鷺曲沙雲還作白鷗媒¶
唯應地主公田熟時送君家麯糵材¶
　　初冬偶作寄南陽潤卿　　　　　皮日休¶
寓居無事入清冬雖設樽罍酒半空白菊為霜翻帶紫¶
蒼苔因雨却成紅迎潮預遣収魚笱防雪先教葢鶴籠¶
唯待支硎最寒夜共君披氅訪林公¶
　　奉和次韻　　　　　　　　　　陸龜蒙¶
逐日生涯敢計冬可嗟寒事落然空牕憐反照緣書小¶
<pb:KR4h0014_WYG_008-11a>¶
庭喜新霜為橘紅衰栁尚能和月動敗蘭猶擬倩烟籠¶
不知海上今清淺試與飛書問洛公¶
　　冬曉章上人院　　　　　　　　皮日休¶
山堂冬曉寂無聞一句清言憶領軍琥珀珠粘行處雪¶
椶櫚箒掃卧来雲松扉欲啟如鳴鶴石鼎初煎若聚蚊¶
不是戀師歸去晩陸機茸内足毛羣¶
　　奉和　　　　　　　　　　　　陸龜蒙¶
山寒偏是曉来多况值禪窻雪氣和病客功夫經未演¶
<pb:KR4h0014_WYG_008-11b>¶
故人書信納新磨閒臨静案修茶品獨傍深溪記藥科¶
従此逍遥知有地更乗清月伴君過¶
　　寄題鏡巖周尊師所居詩(并序/)　　皮日休¶
處州仙都山山之半有洞口下望之如鑑目之曰鏡巖¶
下去地二百尺上者以竹梯為級中如方丈内有乳水¶
滳瀝嵌罅黄老徒周君景復居焉迨八十年不食乎粟¶
日唯焚降真香一炷讀靈寳度人經而已東牟段公柯¶
昔為州日聞其名梯其室以造之且曰君居此久矣乳¶
<pb:KR4h0014_WYG_008-12a>¶
水之滳晝夜可知量乎周君曰某常揣之盡晝與夜一¶
斛加半焉公異而禮之後柯别十二年日休至吳處人¶
過説周君尚存吟想其道無繇以覩因寄題是詩云¶
八十餘年住鏡巖鹿皮巾下雪髟髟牀寒不奈雲縈枕¶
經潤何妨乳滴函飲澗猿迴窺絶洞緣梯人歇倚危杉¶
何如計吏窮於鳥欲望仙都舉一帆¶
　　奉和　　　　　　　　　　　　陸龜蒙¶
見説身輕鶴不如石房無侣共雲居清晨自削靈香柹¶
<pb:KR4h0014_WYG_008-12b>¶
獨夜空吟碧落書十洞飛精應徧吸一簪秋髪未曾梳¶
知君便入懸珠㑹早晩東騎白鯉魚¶
　　寒夜文晏(得泉字/)　　　　　　　皮日休¶
分朋競擘七香牋玉朗風姿盡列仙盈箧共開華頂藥¶
滿缾同坼惠山泉蟹因霜重金膏溢橘為風多玉腦鮮¶
吟罷不知詩首數隔林明月過中天¶
　　同前(得驚字/)　　　　　　　　　陸龜蒙¶
各將寒調觸詩情旋見微漸入硯生霜月滿庭人暫起¶
<pb:KR4h0014_WYG_008-13a>¶
汀洲半夜鴈初驚三清每為仙題想一日多因累句傾¶
千里建康衰草外含毫誰是憶昭明¶
　　庚寅嵗十一月新羅𢎞惠上人與本國同書請日¶
　　　休為靈鷲山周禪師碑將還以詩送之¶
　　　　　　　　　　　　　　　　皮日休¶
三十麻衣弄渚禽豈知名字徹鷄林勒銘雖即多遺草¶
越海還能抵萬金鯨鬛曉掀峯正燒鰲睛夜沒島還隂¶
二千餘字終天别東望辰韓淚灑襟¶
<pb:KR4h0014_WYG_008-13b>¶
　　奉和　　　　　　　　　　　　陸龜䝉¶
一函迢逓過東瀛秪為先生處乞銘已得雄詞封静檢¶
却懐孤影在禪庭春過異國人應冩夜讀滄洲怪亦聴¶
遥想勒成新塔下盡望空碧禮文星¶
　　送潤卿博士還華陽　　　　　　皮日休¶
雪打篷舟離酒旗華陽居士半酣歸逍遥只恐逢雲將¶
恬澹真應降月妃仙市鹿胎如錦嫩隂宫燕肉似酥肥¶
公車草合蒲輪壊爭不教他白日飛¶
<pb:KR4h0014_WYG_008-14a>¶
　　同前　　　　　　　　　　　　陸龜蒙¶
何事輕舟近臘迴茅家兄弟欲歸来(茅司命以三月十/八日十二月二日)¶
(㑹于華/陽天)封題玉洞虚無奏㸃檢霜壇沆瀣杯雲肆先生¶
分氣調山圖公子愛詞才殷勤為向東鄉薦灑掃含真¶
雪後臺¶
　　寒日書齋即事三首　　　　　　皮日休¶
參佐三間似草堂恬然無事可成忙移時寂歴燒松子¶
盡日殷勤拂乳牀將近道齋先衣褐欲清詩思更焚香¶
<pb:KR4h0014_WYG_008-14b>¶
空庭好待中宵月獨禮星辰學步罡¶
不知何事有生涯皮褐親裁學道家深夜數甌唯栢葉¶
清晨一器是雲華(雲母/别名)盆池有鷺窺蘋沫石版無人掃¶
桂花江漢欲歸應未得夜来頻夢赤城霞¶
方朔家貧未有車肯従榮利捨樵漁従公未怪多侵酒¶
見客唯求轉借書暫聴松風生意足偶看溪月世情疎¶
如鉤得貴非吾事合向烟波為玉魚(松江有/玉魚)¶
　　奉和每篇各用一韻　　　　　　陸龜蒙¶
<pb:KR4h0014_WYG_008-15a>¶
不必探幽上鬱岡公齋吟嘯亦何妨唯求薏苡供僧食¶
别著氍毹待客牀春近帶烟分短蕙曉来衝雪撼疎篁¶
餘杭山酒猶封在遥囑髙人未肯嘗¶
已上星津八月槎文通猶自學丹砂(江文通有丹/砂可學賦)仙經¶
寫得空三洞隠士招来别九華静對真圖呼緑齒偶開¶
神室問黄牙方諸更是憐才子錫賚於君合有差¶
名價皆酬百萬餘尚憐方丈講𤣥虚西都賓問曾成賦¶
東海人求近著書(襲美嘗作弔江都賦又/新羅僧請為太師碑銘)茅洞烟霞侵¶
<pb:KR4h0014_WYG_008-15b>¶
寤寐檀溪風月挂樵漁清朝還要廷臣在兩地寧容便¶
結廬¶
　　臈後送内大徳従朂逰天台　　　皮日休¶
講散重雲下九天大君恩賜許隨緣霜中一鉢無辭乞¶
湖上孤舟不廢禪夢入瓊樓寒有月(天台山有金庭不/死之鄉及瓊樓玉)¶
(室/)行過石樹凍無烟(案消山有石樓樹吳大皇元年郡/吏伍曜于海際得之枝莖紫色有)¶
(光南越謂之/石連理也)他時𤓰鏡知何用吳越風光滿御筵¶
　　奉和　　　　　　　　　　　　陸龜蒙¶
<pb:KR4h0014_WYG_008-16a>¶
應縁南國盡南宗欲訪靈溪路暗通(溪在天/台山下)歸思不離¶
雙闕下去程猶在四明東銅缾淨貯桃花雨金策閒摇¶
麥穗風(上人指期/國清過夏)若戀吾君先拜疏為論台岳未封公¶
　　寄題玉霄峰葉涵象尊師所居　　皮日休¶
青㝠向上玉霄峰元始先生戴紫蓉曉案瓊文光洞壑¶
夜壇香氣惹杉松閒迎仙客来為鶴静噀靈符去是龍¶
子細捫心無偃骨欲隨師去肯相容(偃骨在胸者/名入星骨)¶
　　奉和　　　　　　　　　　　　陸龜蒙¶
<pb:KR4h0014_WYG_008-16b>¶
天台一萬八千文師在浮雲端掩扉永夜秪知星斗大¶
深秋猶見海山微風前幾降青毛節雪後應披白羽衣¶
南望烟霞空再拜欲將飛魄問靈威¶
　　南陽廣文博士還雷平後寄　　　陸龜蒙¶
微微春色染林塘親撥烟霞坐澗房隂洞雪膠知未入¶
濁醪風破的偷嘗芝臺曉用金鐺煮星度閒將玉鉿量¶
幾遍侍晨官欲降曙壇先起獨焚香¶
　　奉和次韻　　　　　　　　　　皮日休¶
<pb:KR4h0014_WYG_008-17a>¶
春彩融融釋凍塘日精閒嚥坐巖房瓊函静啟従猿覻¶
金液初開與鶴嘗八㑹舊文多搭冩七真遺語剰思量¶
不知夢到為何處紅藥滿山烟月香¶
　　題支山南峯僧　　　　　　　　皮日休¶
雲侵壊衲重隈肩不下南峯不記年池裏羣魚曾受戒¶
林間孤鶴欲參禪鷄頭竹上開危徑鴨脚花中擿廢泉¶
無限吳都堪賞事何如来此看師眠¶
　　奉和次韻　　　　　　　　　　陸龜蒙¶
<pb:KR4h0014_WYG_008-17b>¶
眉毫霜細欲垂肩自説初棲海嶽年萬壑烟霞秋後到¶
一林風雨夜深禪時翻貝葉添新藏閒挿松枝䕶小泉¶
好是清冬無外事匡牀齋罷向陽眠¶
　　送董少卿逰茅山　　　　　　　皮日休¶
名卿風度足杓斜一舸閒尋二許家天影曉通金井水¶
山靈深䕶玉門沙空壇禮後銷香母隂洞緣時觸乳花¶
盡待于公作廷尉(卿嘗為大理用/法有亷平之稱)不須従此便餐霞¶
　　同前　　　　　　　　　　　　陸龜蒙¶
<pb:KR4h0014_WYG_008-18a>¶
威輦髙懸度世名至今仙裔作公卿將隨羽節朝珠闕¶
曾佩魚符管赤城(董嘗判/台州)雲凍尚含孤石色雪乾猶堕¶
古松聲應知四扇靈方在待取歸時緑髪生¶
　　襲美將以緑罽為贈因成四韻　　陸龜蒙¶
三徑風霜利若刀襜褕吹斷&KR0482;蓬蒿病中秪自悲龍具¶
世上何人識羽袍狐貉近懐珠履貴薜蘿遥羨白巾髙¶
陳王輕暖如相遺免製衰荷效廣騷¶
　　詶魯望見迎緑罽次韻　　　　　皮日休¶
<pb:KR4h0014_WYG_008-18b>¶
輕裁鴨緑任金刀不怕西風㫁野蒿酬贈既無青玉案¶
纎華猶欠赤霜袍烟披怪石難同逸竹映仙禽未勝髙¶
成後料君無别事只應酣飲詠離騷¶
　　寄懐南陽潤卿　　　　　　　　皮日休¶
鹿門山下捕魚郎今向江南作渇羌無事只陪看藕様¶
有錢唯欲買湖光醉来渾忘移花處病起空聞焙藥香¶
何事對君猶有愧一篷衝雪返華陽¶
　　奉和　　　　　　　　　　　　陸龜蒙¶
<pb:KR4h0014_WYG_008-19a>¶
髙抱相逢各絶塵水經山疏不離身才情未擬湯従事¶
𤣥解猶嫌竺道人霞染洞泉渾變紫雪披江樹半和春¶
誰憐故國無生計唯種南塘二畝芹¶
　　天竺寺八月十五日夜桂子　　　皮日休¶
玉顆珊珊下月輪殿前拾得露華新至今不㑹天中事¶
應是嫦娥擲與人¶
　　奉和　　　　　　　　　　　　陸龜蒙¶
霜實常聞秋半夜天台天竺堕雲岑(垂拱中天台桂子/落一百餘日方止)¶
<pb:KR4h0014_WYG_008-19b>¶
如何兩地無人種却是湘灕是桂林¶
　　釣侣二章　　　　　　　　　　皮日休¶
趂眠無事避風濤一斗霜鱗換濁醪(吳中賣/魚論斗)驚怪兒童¶
呼不得盡衝烟雨漉車螯¶
嚴陵灘勢似雲崩釣具歸来放石層烟浪濺篷寒不睡¶
更將枯蚌㸃漁燈¶
　　奉和次韻　　　　　　　　　　陸龜蒙¶
一艇輕撶看晩濤接䍦抛下漉春醪相逢便倚蒹葭泊¶
<pb:KR4h0014_WYG_008-20a>¶
更唱蔆歌擘蟹螯¶
雨後沙虚古岸崩魚梁移入亂雲層歸時月堕汀洲暗¶
認得妻兒結網燈¶
　　寄同年韋校書　　　　　　　　皮日休¶
二年疎放飽江潭水物山容盡足耽唯有故人憐未替¶
欲封乾鱠寄終南¶
　　奉和　　　　　　　　　　　　陸龜蒙¶
萬古風烟滿故都清才搜括妙無餘可中寄與芸香客¶
<pb:KR4h0014_WYG_008-20b>¶
便是江南地里書¶
　　初冬偶作　　　　　　　　　　皮日休¶
豹皮茵下百餘錢劉堕閒沽盡醉眠酒病校来無一事¶
鶴亡松老似經年¶
　　奉和次韻　　　　　　　　　　陸龜蒙¶
桐下空堦叠綠錢貂裘初綻擁髙眠小爐低幌還遮掩¶
酒滴灰香似去年¶
　　醉中寄魯望一壺并一絶　　　　皮日休¶
<pb:KR4h0014_WYG_008-21a>¶
門巷寥寥空紫苔先生應渇解酲杯醉中不得親相倚¶
故遣青州従事来¶
　　走筆次韻奉詶　　　　　　　　陸龜蒙¶
酒痕衣上雜莓苔猶憶紅螺一兩杯正被繞籬荒菊笑¶
日殘還有白衣来¶
　　更次来韻寄魯望　　　　　　　皮日休¶
蕭蕭紅葉擲蒼苔𤣥晏先生欠一杯従此問君還酒債¶
顔延之送幾錢来¶
<pb:KR4h0014_WYG_008-21b>¶
　　又和次韻　　　　　　　　　　陸龜蒙¶
堦下飢禽啄嫩苔野人方倒病中杯寒蔬賣却還沽喫¶
可有金貂换得来¶
　　重𤣥寺雙矮檜　　　　　　　　皮日休¶
撲地枝回是翠鈿碧絲籠細不成煙應如天竺難陀寺¶
一對狻猊相枕眠¶
　　奉和　　　　　　　　　　　　陸龜蒙¶
可憐烟刺是青螺如到雙林誤禮多更憶早秋登北固¶
<pb:KR4h0014_WYG_008-22a>¶
海門蒼翠出晴波¶
　　醉中戲贈襲美　　　　　　　　陸龜蒙¶
南北風流舊不同傖吴今日若相通病来猶伴金杯滿¶
欲得人呼小褚公¶
　　奉詶次韻　　　　　　　　　　皮日休¶
秦吴風俗昔難同唯有才情事事通剛戀水雲歸不得¶
前身應是太湖公¶
　　皋橋　　　　　　　　　　　　皮日休¶
<pb:KR4h0014_WYG_008-22b>¶
皋橋依舊緑楊中閭里猶生隠士風唯我到来居上舘¶
不知何道勝梁鴻¶
　　奉和　　　　　　　　　　　　陸龜蒙¶
横截春流架㫁虹凭欄猶想五噫風今来未必非梁孟¶
却是無人繼伯通¶
　¶
　¶
　松陵集巻八¶
